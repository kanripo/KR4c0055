# -*- mode: mandoku-view; -*-
#+TITLE: 李文
#+DATE: 2015-09-11 08:19:09.792128
#+PROPERTY: ID KR4c0055
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB04n0297-016李文公集-卷第十六.
<pb:KR4c0055_SBCK_016-1a>¶
李文巻第十六¶
　𥙊文十四首¶
　　𥙊韓吏部文　𥙊獨孤中丞文¶
　　𥙊韋相公文　𥙊盧大夫文¶
　　𥙊楊僕射文　𥙊李賔客文¶
　　𥙊峽州李使君文　𥙊従弟少監文¶
　　𥙊劉巡官文　𥙊錢巡官文¶
　　唯制𥙊伏波神文　𥙊天中王文¶
　　𥙊&KR0998;山神文　湖州别女足慕文¶
　　　𥙊吏部韓侍郎文¶
<pb:KR4c0055_SBCK_016-1b>¶
嗚呼孔氏去逺楊朱恣行孟軻拒之乃壞于成戎¶
風混華異斈魁横兄嘗辯之孔道益眀建武以還¶
文卑質䘮氣萎体敗剽剥不讓&KR0770;花闘葉㒹倒相¶
上及兄之為思動&KR0017;神撥去其華得其本根開合¶
怪駭驅濤湧雲包劉越贏並武同殷六經之風絶¶
而復新學者有歸大变于文兄之仕官罔辭于艱¶
䟽奏輙斥去而復还升黜不改正言亟聞貞元十¶
二兄在汴州我㳺自徐始得兄交視我無能待予¶
以友講文析道為益之厚二十九年不知其久兄¶
以疾休我病卧室三来視我笑言穷日何荒不耕¶
<pb:KR4c0055_SBCK_016-2a>¶
㑹之以一人心樂生皆悪言凶兄之在病則齊其¶
終順化以盡靡憾于中别我千萬意如不窮臨䘮¶
大號决裂肝𦙄老&KR0360;言夀死而不亡兄名之垂星¶
斗之光我譔兄行下於太常声殫天地誰云不長¶
䘮車来東我刺廬江君命有嚴不見兄䘮遣使¶
尊&KR1356;百酸攪腸音容若在曷日而忘嗚呼哀哉尚¶
享¶
　　　祭故福建獨孤中丞文¶
維大和元年嵗次丁未九月庚申𦍤二十日己夘¶
朝散大夫守右諫議大夫知制誥李翺謹以清酌¶
<pb:KR4c0055_SBCK_016-2b>¶
庶羞之奠敬祭於亡友故福建都團練觀察處置¶
等使兼御史中丞獨孤君侍郎之靈嗚呼昔我與¶
君自少而歡中暫乖阻周荆𦕈緜宣城越中二府¶
周旋同事於公聀以相連子常推後我唱其先叔¶
向汝齊不紉而堅蘭馨以聞乃在掖垣引我代己¶
真謂其賢共升於朝亦又多年或外或内莫余或¶
捐君齒少我髪鬢都𤣥豊盈角犀氣茂神全當臻上¶
夀福祉昌延何為發瘍針藥弗蠲有妻既䘮有子¶
童然䘮祭誰主銘旌有翩嗚呼哀哉唯短與長㑹¶
歸於死以存悲逝前後皆尔哭君之哀痛析支指¶
<pb:KR4c0055_SBCK_016-3a>¶
欲抑不能縦之曷已嗚呼哀哉入君之戸但有裳¶
帷思與君言不見容儀薦肉不食酌酒不持嗟嗟¶
用晦何亟臻斯嗚呼哀哉尚享¶
　　　祭中書韋相公文¶
嗚呼藴德在躬必逢其慶利物之至宜乎得政君¶
居翰林遭國之病建立詔制所頒未定决危疑於¶
一言討慕逆以従正横兵刃以森列述王心而革¶
命伏群情於頃刻咸属目以生敬既名遂而衆安¶
乃登庸而輔聖窒因依之他路收爵賞之全柄升¶
俊良之滯淹摧姦兇之熾盛何襮柔而中毅䕶勲¶
<pb:KR4c0055_SBCK_016-3b>¶
賢於視聴惟廷相之雍雍伊近世而疇並将協德¶
以致理事有初而未竟方陳謀於帝前忽顛仆以¶
終命雖禀受之有数亦生靈之不幸嗚呼哀哉緬¶
惟昔嵗陪迹南宫省己何有辱交於公公賢偶時¶
羽若飛鴻走斥于外困不能通公相未幾遽歸自¶
東司諫左垣視草禁中汲引之惠如帆得風飄淪八¶
年顛白成翁幽蛰忽發渙然啟蒙烈士感知矧惟¶
賤躬閒以存歿心悲曷窮奠爵而拜公其表&KR0454;嗚¶
呼哀哉尚享¶
　　　祭故東川盧大夫文¶
<pb:KR4c0055_SBCK_016-4a>¶
前此八年公在宣州翺歸自南下江之流公發辟¶
書使者来召言重礼至實賔之右内惧不称又安¶
敢辝仰公之徳自託如歸亦既在門有言必信翺¶
亦不貳知賢則進公曰汝言我用無疑每疑賢者¶
患不能知汝正而公與我氣合有懐必陳無謂弗¶
納公迁侍郎翺赴浙東宦途有阻困不能通公陳¶
上前出白丞相保明無過昭灼有狀事遂解釋奏¶
方成官非公之力其退于田公鎮劔州翺作東椽¶
亟言於相曷不以薦官罷在家卧病飲貧唯公見¶
念復召為賔自修辟牒以復前好承命而行不憚¶
<pb:KR4c0055_SBCK_016-4b>¶
逺道余及陜郊聞公之䘮失声泣哭若火煎腸公¶
為大臣一心正直發言動聴義形在色公出乎外¶
衆論日歸輔相之位實公所宜唯公之薨骨骾道¶
衰天下失望賢人共悲生必有盡自古皆尔歿而¶
益光孰與公比䘮車東去歸祔先趾臨路一號永¶
訣於此嗚呼哀哉尚饗¶
　　　祭楊僕射文¶
嗚呼貞元中嵗公既為郎始獲趍門仰公之光遂¶
假薦言幽蟄用彰徳恵之厚歿身敢忘公以直道¶
于南出藩謬&KR0249;記室日陪討論舊政多粃如絲之¶
<pb:KR4c0055_SBCK_016-5a>¶
棼與賢共謀穢滌榛燔監戎戾强陰胕包奸潜譛¶
疑危處之若閑幷兼百流清濁終分賔主之義由¶
兹益敦公自登朝及于謝政善接交友居官恪敬¶
温然如春柔立不佞坐直屡退進匪由競更歴中¶
外声華日盛咸期作相為囯之慶宜而不居斯可¶
云命知足告休頥養于家子為侍郎光曜芬葩亦¶
列郷曹秩禄且多孫童滿前園沼經過門吏盈朝¶
宴賞有加宜哉萬夀吉慶靡他棄此弗顧哀哉奈¶
何嗚呼哀哉身誰不貴有後斯榮惟公之嗣實大¶
家声公為弗亡顯𩔰其名嗚呼哀哉卜筮叶期返¶
<pb:KR4c0055_SBCK_016-5b>¶
宅于滎翺復守郡居不敢寧追&KR2386;恩舊躬在郊垌¶
承教絶績刻楊德馨縞服前導盡哀墓庭尚或監¶
此公乎有靈嗚呼哀哉尚享¶
　　　祭李賔客文¶
嗚呼天地粹氣降為哲人忠播大惠濟於生民命¶
與時違有此不伸責安所歸乃在&KR0017;神嗚呼哀哉¶
兄初有疾&KR1559;人来告走駟徃視連呼不覺痛攪我¶
膓誰其能療嫂姪既至患亦㣲痊我時屡徃笑語¶
依然實希返初以及髙年謫宫分曹拜恩遄發負¶
罪即路不遑去别意謂全徳功當及人尚期㑹面¶
<pb:KR4c0055_SBCK_016-6a>¶
復接歡㤃如何一乖生死驟分嗚呼哀哉豈虞濬¶
之遂臻于兹捨我而去将安取䂓唯後與先能校¶
幾時長邪短邪終永同歸死為尽乎将有所之唯¶
盡唯有兄其已知嗚呼哀哉兄之既疾告于妻子¶
自古神聖莫不皆尔名垂不滅能光萬祀生平交¶
故歿後誰是吾友在東可以託死且吾所有徃謂¶
編紀吾名庶存乃賢在史臨絶又告丁寧心耳所¶
録既到酸慘啟書披尋未穷漫洟盈&KR0322;生雖相好¶
歿更有餘敢辝厚命但𢙣空虚著兄之德刻石幽¶
虚傳乎萬祀用𩔰名譽嗚呼哀哉兄䘮東来我拘¶
<pb:KR4c0055_SBCK_016-6b>¶
郡事　棺不得視形存心逰盪魄傷氣一¶
杯寫情四望歔欷嗚呼哀哉尚享¶
　　　祭硤州李使君文¶
於乎材不如君貴富者衆身䘮逺郡不逢世用如¶
君之年存者則多而遽謝歿傷哉奈何官不展心¶
夀不及老妻少子稚棄去何早我知子能一十八¶
年力竟不及于兹已焉臨君之䘮洒酒以决刻石¶
在壙名傳詎滅下従先人萬古之藏要歸於盡安¶
問短長嗚呼哀哉尚享¶
　　　祭従祖弟秘書少監文¶
<pb:KR4c0055_SBCK_016-7a>¶
祕書少監十弟諒之之靈惟君文行修絜夙負嘉¶
名累升科第士友&KR0096;接遂登諫省蔚以直聞周歴¶
南宫連刺三郡得風告罷入貳秘書致政于家息¶
心養疾沉恙頓巳日望其除告言不聞凶訃遄至¶
於乎哀哉年未五十有男早亡少妻主䘮有息非¶
嗣報施之道𡨕茫孰知於乎哀哉吾責刺逺州道¶
里遐闊病不得見䘮不得臨痛悼摧傷悽貫心骨¶
有酒在醆有肉在&KR0777;魂&KR0006;其来歆此單薄洒淚遣¶
祭哀而不文孰期諒之去矣長别嗚呼哀哉尚享¶
　　　祭劉廵官文¶
<pb:KR4c0055_SBCK_016-7b>¶
維元和七年嵗次壬辰九月丙辰𦍤十五日庚午¶
觀察判官攝監察御史李翺等謹以清酌庶羞之¶
奠致祭于劉君之靈我等與君同列賔筵共食偕¶
行嵗辰再迁公事多暇嬉逰百般栁垂于塘荷秀¶
于川或泛在水或登在山飲酒終夜觴觥往還笑¶
言無虐咸尽于歡君實强盛時惟壮年宜哉夀考¶
福禄来臻奈何遭疾鍼藥弗痊日冀返初憂危遽¶
傳長路未極琴書忽捐嗚呼哀哉堂有老母室有¶
少妻㓜男稚女或童或孩發声怨切吊者酸悽祔¶
葬舊域随䘮以歸己矣劉君自古如斯有肉一豆¶
<pb:KR4c0055_SBCK_016-8a>¶
有酒一巵我来一别去去長辝鳴呼哀哉尚饗¶
　　　祭錢廵官文¶
嗚呼某維錢君絜行而文上第有司籍籍京秦退¶
居于湖遭病且貧乃耀䧺詞單使来臻中丞覧之¶
嗟嘆盈辰遂馳官牒請列賔筵翩然而至灼灼有¶
聞實司表奏章句出羣有時過我藴積皆申無言¶
不契有奥必陳每日仰公心知古人古人孰知幸¶
聮為賔與我相接三十餘旬不見有過潜然日新余¶
有行　鄭之間書礼日来道逺情親丁寧戒我已¶
事亟还方将執手復展&KR0794;忻如何中道哀訃忽傳¶
<pb:KR4c0055_SBCK_016-8b>¶
驚呼失声迸淚流巾豈其相逢丹旐載翩少妻慟¶
哭聴者酸辛漫漫者天曲直誰賢梁冀張讓富貴¶
在身童烏項槖夭枉其年王鳳何得賈誼何愆将¶
貴賤前定或短長偶然誰其司之施與何偏天不¶
肎告使人惑焉臨䘮寫哀備在斯言万事皆已一¶
觴在前死矣奈何悲哉錢君¶
　　　淮制祭伏波神文¶
嗚呼伏波之生好兵自喜㓜有壯節騰声出仕定¶
冊歸漢謨俞帝㫖籌無失画功伐可紀破斬徴側¶
實平交趾来往蛮谿未卒而死小人赤口曷本於¶
<pb:KR4c0055_SBCK_016-9a>¶
理薏苡南还眀珠譛起乃收侯印爵不及子遺德¶
不忘愛留杜里築庙以祭人畏其&KR0017;久而若新千¶
嵗不毁詁詁&KR0214;&KR0214;易白成緇孔子義失勛華不慈¶
曾氏殺人母投于機居&KR0060;厥嫂陳平不疑申生寘¶
堇晉有驪姬無極巧舌伍奢族夷孟子傷讒萋&KR0006;¶
作詩公失其所梁松實為何獨将軍自昔如斯故¶
士有歴万代而不滅者常被訕於當時苟窺心而¶
不怍雖棄直其奚悲赫赫聖帝嘉賢命詞酒&KR1356;既¶
設神乎降思尚享¶
　　　祭中天王文代河南鄭尹作¶
<pb:KR4c0055_SBCK_016-9b>¶
自春亢陽将害嘉穀是以齋心命使用祈于王惟¶
神降歆明應如答陰雲周布膏澤四施旱苖獲生¶
宿麥重秀臣人懽悅草木鮮榮惟王之功拯祐于¶
下某忝尹京邑慮迫羣心實荷王化道以嘉祉方¶
當月禁不殺羊牛謝王嘉錫曷敢稽留且薦中素¶
非陳爼羞請俟踰月乃列牲牢¶
　　　别&KR0998;山神文¶
維長慶三年十月二十七日朝議郎守尚書礼部¶
郎中上輕車都尉李翺謹遣舒州攝要籍司衙前¶
軍虞&KR0049;吳潭以清酒鹿脯告辝于&KR0998;山大神之靈¶
<pb:KR4c0055_SBCK_016-10a>¶
翺自去嵗来臨此邦遭罹炎旱淮左畢同鄰郡逃¶
亡十家六空唯此舒人安業於農我政無能遘此¶
嵗凶災同報異乃神之聰事幸無敗譽斯有融遂¶
忝帝命復官南宫皆神所祐我亦何功將赴京邑¶
路㳂大江遣使来辝神鍳予&KR0454;¶
　　　於湖州别女足墓文¶
維長慶元年嵗次辛丑十二月癸亥𦍤十九日辛¶
巳父舒州刺史翺以酒果之奠敬别于苐七女足¶
娘子之靈吾以前月二十八日䝉㤙改舒州刺史¶
以明日将領汝母等水路赴州故以酒果来與汝¶
<pb:KR4c0055_SBCK_016-10b>¶
别嗚呼我為汝父汝則我女王命有期不得安處¶
延陵䘮子葬不歸吳考之於礼其合矣夫汝之形¶
骨託終此圡汝之精神𡨕漠不覩上及於天下及¶
於泉&KR0017;神有知汝骨安全永永終古無有後艱我¶
来訣别涕淚漣漣嗚呼哀哉尚享¶
李文巻第十六¶
