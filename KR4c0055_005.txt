# -*- mode: mandoku-view -*-
#+TITLE: 李文公集
#+DATE: 2015-09-23 10:18:24
#+PROPERTY: JUAN 5


　　知鳳
有小鳥止於人之家其色青鳩鵲鳥之屬咸來哺之¶未
乆野之鳥羽而蜚者皆以物至如將哺之其蟲積¶焉羣
鳥之鳴聲雜相亂是鳥也一其鳴而萬物之聲¶皆息人
皆以為妖也吾詎知其非鳳之類邪古之說<md:KR4c0055_SBCK_005-1b>¶鳳者有狀
<pb:KR4c0055_WYG_005-1b>
或曰如鶴或曰如山鷄皆與此不相似吾¶安得知其鳳
之類邪鳳禽鳥之絶類者也猶聖人之¶在人也吾聞知
賢聖人者觀其道由黄帝堯舜禹湯¶文王至于孔子顔
回不聞記其形容有相同者是未¶可知也如其同也孔
子與顔回並立于時魯國人曷¶不曰孔之回而顔之丘
乎是可知也陽虎之狀類孔¶子聖人是以畏於匡不書
七十子之服于陽虎也有¶人焉其容貌雖如驩兜惡來
顔回子路七十二子苟¶従而師之者斯為聖人矣故曰
<pb:KR4c0055_WYG_005-2a>
知賢聖人者觀其道¶似鳳而不見其靈者山鷄也則可
似其形而鳳之云<md:KR4c0055_SBCK_005-2a>¶邪天下之鳥雖鳳焉鷹鸇鵾鴻其肯
鳳之邪是鳥也¶其形如斯羣鳥皆敬而畏之非鳳類而
何鳥至於宋¶州之野當貞元十四年¶
　　國馬說¶
有乗國馬者與乗駿馬者並道而行駿馬囓國馬之¶&KR1058;
血流于地國馬行歩自若也精神自若也不為之¶顧如
不知也既駿馬歸芻不食水不飲立而慄者二¶日駿馬
<pb:KR4c0055_WYG_005-2b>
之人以告國馬之人曰彼葢其所羞也吾以¶馬徃而喻
之斯可矣乃如之於是國馬見駿馬而鼻¶之遂與之同
&KR0491;而芻不終時而駿馬之病自已夫四<md:KR4c0055_SBCK_005-2b>¶足而芻者馬之
類也二足而言者人之類也如國馬¶者四足而芻則馬
也耳目鼻口亦馬也四支百骸亦¶馬也不能言而聲亦
馬也觀其所以為心則人也故¶犯而不校國馬也過而
能改駿馬也有人焉恣其氣¶以乗人人容之而不知者
多矣觀其二足而言則人¶也耳目鼻口亦人也四支百
<pb:KR4c0055_WYG_005-3a>
骸亦人也求其所以為¶人者而弗得也彼人者以形骸
為人國馬者以形骸¶為馬以彼人乗國馬人皆以為人
乗馬吾未始不謂¶之馬乗人悲夫¶
　　截冠雄雞志<md:KR4c0055_SBCK_005-3a>¶翺至零口北有畜雞二十二者七其䧺十五其雌且¶飲
且啄而又狎乎人翺甚樂之遂掬粟投于地而呼¶之有
一雄鷄人截其冠貎若營羣望我而先來見粟¶而長鳴
如命其衆雞衆雞聞而曹奔於粟既來而皆惡¶截冠雄
<pb:KR4c0055_WYG_005-3b>
雞而撃之曵而逐出之已而競還啄其粟日之¶暮又二
十一其羣栖于楹之梁截冠雄鷄又來如慕¶侣将登於
梁且栖焉而仰望焉而旋望焉而小鳴焉¶而大鳴焉而
延頸喔咿其聲甚悲焉而遂去焉至于¶庭中直上有木
三十餘尺鼓翅哀鳴飛而栖其樹巔¶翺異之曰雞禽于
家者也備五德者也其一曰見食<md:KR4c0055_SBCK_005-3b>¶命侣義也截冠雄雞
是也彼衆雞得非幸其所呼而¶來耶又奚為既來而共
惡所呼者而迫之耶豈不食¶其利背其惠耶豈不䘮其
<pb:KR4c0055_WYG_005-4a>
見食命侣之一德耶且何¶衆栖而不使偶其羣耶或告
曰截冠雄鷄客鷄也予¶東里鄙夫曰陳氏之鷄也死其
雌而陳氏寓之于我¶羣焉勇且善鬬家之六䧺鷄勿敢
獨挍焉是以曹惡¶之而不與同其食及栖焉夫雖善鬬
且勇亦不勝其¶衆而常孤逰焉然見食未嘗先啄而不
長鳴命侣焉¶彼衆雞雖賴其召既至反逐之昔日亦由
是焉截冠¶䧺鷄雖不見答然而其迹未曾變移焉翺既
聞之惘<md:KR4c0055_SBCK_005-4a>¶然感而遂傷曰禽鳥微物也其中亦有獨禀精
<pb:KR4c0055_WYG_005-4b>
氣¶義而介者焉客雞義勇超乎羣羣皆妬而尚不與¶儔
焉况在人乎哉况在朋友乎哉况在親戚乎哉¶况在鄉
黨乎哉况在朝廷乎哉由是觀天地間鬼¶神禽獸萬物
變動情狀其可以逃乎吾心既傷之¶遂志之將用警予
且可以作鑒于世之人¶
　　題燕太子丹傳後¶
荆軻感燕丹之義函匕首入秦刼始皇将以存燕¶霸諸
侯事雖不成然亦壯士也惜其智謀不足以¶知變識機
<pb:KR4c0055_WYG_005-5a>
始皇之道異於齊桓曹沫功成荆軻殺<md:KR4c0055_SBCK_005-4b>¶身其所遭者然
也及欲促檻車駕秦王以如燕童¶子婦人且眀其不能
而軻行之其弗就也非不幸¶燕丹之心苟可以報秦雖
舉燕國而不顧况美人¶哉軻不曉而當之陋矣¶
　　拜禹言¶
貞元十五年六月二十九日隴西李翺敬再拜于¶禹之
堂下自賔階升北面而立弗敢歎弗敢祝弗敢¶祈退降
復敬再拜哭而歸且歌曰
<pb:KR4c0055_WYG_005-5b>
惟天地之無窮兮哀生人之常勤徃者吾弗及兮¶來者
吾弗聞已而已而<md:KR4c0055_SBCK_005-5a>¶　　送馮定序¶
馮生自負其氣而中立上無授下無交名聲未大¶耀於
京師生信無罪是乃時之人見之者或不能¶知之知之
者則不敢言是以再舉進士皆不如其¶心謂生無戚戚
葢以他人為解予聨以雜文罷黜¶不知者亦紛紛交笑
之其自負益眀退學書感憤¶而為文遂遭知音成其名
<pb:KR4c0055_WYG_005-6a>
當黜辱時吾不言其拙¶也豈無命耶及既得之吾又不
自言其智也豈有¶命邪故謂生無戚戚生家貧甚不能
居告我逰成¶都成都有岷峨山合氣於江源徃徃出竒
怪之士<md:KR4c0055_SBCK_005-5b>¶古有司馬相如揚雄嚴君平其人死至兹千年
不¶聞生逰成都試為我謝岷峨何其乆無人耶其風¶侈
麗奢豪羈人易留生其思速出於劔門之艱難¶勿我憂
也¶
　　雜說
<pb:KR4c0055_WYG_005-6b>
日月星辰經乎天天之文也山川草木羅乎地地¶之文
也志氣言語發乎人人之文也志氣不能塞¶天地言語
不能根教化是人之文紕繆也山崩川¶涸草木枯死是
地之文裂絶也日月暈蝕星辰錯¶行是天之文&KR0446;盭也
天文&KR0446;盭無久覆乎上地文<md:KR4c0055_SBCK_005-6a>¶裂絶無久載乎下人文紕
繆無乆立乎天地之間¶故文不可以不慎也夫毫釐分
寸之長必有中焉¶咫尺尋常之長必有中焉百千萬里
之長必有中¶焉則天地之大亦必有中焉居之中則長
<pb:KR4c0055_WYG_005-7a>
短大小¶髙下雖不一其為中則一也是以出言居乎中
者¶聖人之文也倚乎中者希聖人之文也近乎中者賢¶
人之文也背而走者葢庸人之文也中古以來至¶於斯
天下為文不背中而走者其希矣豈徒文背¶之而已其
視聽識言又甚於此者矣凡人皆有耳¶目心口耳所以
察聲音大小清濁之異也目所以<md:KR4c0055_SBCK_005-6b>¶别采色朱紫白黒之
異也心所以辨是非賢不肖¶之異也口所以達耳之聰
導目之眀宣心之知而¶惇教化阜風俗期所以不怍天
<pb:KR4c0055_WYG_005-7b>
地人神也然而耳¶不能聴聲惡得謂之耳歟目不能别
色惡得謂之¶目歟心不能辨是非好惡惡得謂之心歟
口不能¶宣心之智導目之眀達耳之聰惡得謂之口歟
四¶者皆不能於己質形虚為人爾其何以自異於犬¶羊
麋鹿乎哉此皆能己而不自用焉則是不信己¶之耳目
心口而信人之耳目心口者也及其師曠¶之聰離婁之
眀臧武仲之智宰我之言則又不能<md:KR4c0055_SBCK_005-7a>¶信之於己其或悠
然先覺者必謂其狂且愚矣昔¶管仲以齊桓霸天下攘
<pb:KR4c0055_WYG_005-8a>
荆蠻以尊周室九合諸侯¶崇崇乎功亦格天下溢後世
而曾西不忍為管仲¶也孟軻又不肯為曾西向使孟軻
曾西生於斯世¶秉其道終不易持其道終不變吾知夫
天下之人¶従而笑之又従而詬之曰狂民爾頑民爾是
其心¶惡有知哉曾西孟軻雖被訕謗于天下亦必固窮¶
不可㧞以須後聖爾其肯畏天下之人而動乎心¶哉世
俗之鄙陋迫隘也如此夫何敢復言安得曾¶西孟軻而
與之昌言哉<md:KR4c0055_SBCK_005-7b>¶
<pb:KR4c0055_WYG_005-8b>
　　又
龍與蛇皆食於鳳龍智而神其德無方鳳知其可¶與皆
為靈也禮而親之蛇毒而險所忌必傷且惡¶其得於鳳
也不惟齧龍雖遇麟龜固將噬而亡之¶鳳知蛇不得其
欲則將協豺犬而来吠嘷也賦之¶食加于龍以龍之神
浮於食也將使飽焉終畏蛇¶而不能麟與龜瞠而謳曰
鳳兮鳳兮何德之衰徃¶者不可諫來者猶可追已而已
而既而麟傷于毒¶伏于窟龜屛氣潜于殻蛇偵龍之寐
<pb:KR4c0055_WYG_005-9a>
也以毒攻其¶喉而龍走鳳䘮其助於是下翼而不敢靈
也¶
　
　
　
　
　
　
<pb:KR4c0055_WYG_005-9b>
　
　
　
　
　
　
　
　李文公集巻五¶
<md:KR4c0055_SBCK_006-1a>¶
<pb:KR4c0055_WYG_006-1a>
欽定四庫全書
　李文公集巻六¶
　　　　　　¶　　　　　　　唐　李翺　撰
