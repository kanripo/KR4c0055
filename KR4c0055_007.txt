# -*- mode: mandoku-view -*-
#+TITLE: 李文公集
#+DATE: 2015-09-23 10:18:24
#+PROPERTY: JUAN 7


　　論事於宰相書
凡居上位之人皆勇於進而懦於退但見己道之¶行不
見己道之塞日度一日以至於黜退奄至而¶終不能先
自為謀者前後皆是也閣下居位三年¶矣其所合於人
情者不少其所乖於物議者亦已<md:KR4c0055_SBCK_007-1b>¶多矣姦邪登用而不
<pb:KR4c0055_WYG_007-1b>
知知而不能去栁泌為刺史¶疏而不止韓潮州直諫貶
責諍而不得道路之人¶咸曰焉用彼相矣閣下尚自恕
以為猶可以輔政¶太平雖枉尺猶能直尋較吾所得者
不啻補其所¶失何足遽自為去就也切怪閣下能容忍
亦已甚¶矣昨日来髙枕不寐静為閣下思之豈有宰相
上¶三疏而止一邪人而終不信閣下天資畏慎人不¶能
顯辨其事忍恥署勅内愧私嘆又将自恕曰吾¶道尚行
吾言尚信我果為賢相矣我若引退則誰¶能輔太平耶
<pb:KR4c0055_WYG_007-2a>
是又不可之甚也當貞觀之初房杜<md:KR4c0055_SBCK_007-2a>¶為相以為非房杜
則不可也開元之初姚宋為相¶以為非姚宋則不可也
房杜姚宋之不為相亦已¶乆矣中書未嘗無宰相然則
果何必於房杜姚宋¶况道不行雖臯陶伊尹将何為也
房杜姚宋誠賢¶也若道不行言不信其心所謂賢者終
不敢不進¶其心所謂邪者終不敢不辨而許敬宗李義
府同¶列用事言信道行又自度智力必不足以排之矣¶
則将自引而止乎将坐而待黜退乎尚自恕苟安¶於位
<pb:KR4c0055_WYG_007-2b>
乎以閣下之眀度之當可知矣凡慮己事則¶不眀㫁他
人事則眀己私而他人公勇易㫁也承<md:KR4c0055_SBCK_007-2b>¶閣下厚知受奨
擢者不少能受閣下德而獻盡言¶者未必多人幸䝉以
國士見目十五年餘矣但欲¶自竭其分耳聴與怪在閣
下裁之而已¶
　　勸裴相不自出征書¶
三兩日来皆傳閣下以淄青未平又請東討雖非¶指的
或慮未實萬一有之只可先事而言豈得後¶而有悔且
<pb:KR4c0055_WYG_007-3a>
如房杜姚宋時政大耀而無武功郭汾¶陽二李太尉立
大勲而不當國政閣下以舎人使¶魏博六州之地歸矣
自秉大政兵誅蔡州乆而不¶克奉命宣慰未經時而吳
元濟生擒矣使一布衣<md:KR4c0055_SBCK_007-3a>¶持書渉河而王承宗恐懼委命
割地以獻矣自武¶德以来宰相居廟堂而成就功業者
未有其比是¶宜以功成身退養德善守為意奈何如始
進之士¶汲汲於功名復欲出征以速平宼賊之為事耶
自¶秦漢以来亦未嘗有立大功而不知止能保其終¶者
<pb:KR4c0055_WYG_007-3b>
即韓侍郎親率重兵以壓境矣田司空深入賊¶地以立
功矣夫人之情亦各欲成功在己惟恐居¶下顧宰相銜
命領三數書生指麾来臨坐而享其¶功名耶奪人之功
不可一也功髙不賞不可二也¶兵者危道萬一旬月不
即如志是坐棄前勞不可<md:KR4c0055_SBCK_007-3b>¶三也凡三事昭灼易見豈或
事在於己而云未熟¶邪伏望試以狂言訪于所知之厚
者意切辭盡不¶暇文飾伏惟少賜省察翺再拜¶
　　薦士於中書舎人書
<pb:KR4c0055_WYG_007-4a>
前嶺南節度判官試大理司直兼殿中侍御史韋¶詞處
士石洪(眀經出身十五年/前曽任冀州紏)前宣歙来石軍判¶官試太常
寺協律郎路隨江西觀察推官試秘書¶郎獨孤朗右三
人先己論薦一人繼此咨陳如韋¶之才能無方忠厚可
保翺與南中共更外患始終¶若一此人先為一二閽人
之所排詆聞宰相惑於<md:KR4c0055_SBCK_007-4a>¶流言都無意拔用如此材能豈
可不達適足以厚¶其資耳石洪之賢優於李渤身遯而
道光材長而¶器厚若在班列必有殊跡如路隨首以父
<pb:KR4c0055_WYG_007-4b>
在蕃中¶未敢昏娶年六度矣不蓄僕妾居處常如在喪
雖¶曾閔復生何以加此其見解髙眀事悉相類獨孤¶朗
人物材能不後韓林起居比以伯父年髙罷舉¶歸侍遂
伯父之身豈非厚於孝而薄於名者耶凡¶此四人材能
行義超越流輩自二年來閱除書采¶擢後進多矣未見
勝之者或隔以浮言或限以資¶敘賢者自䖏而不求苟
進在上者無超異之心因<md:KR4c0055_SBCK_007-4b>¶循而不用則馮唐白首董生
不遇何足怪哉翺以¶為宰物之心患時無賢能可以推
<pb:KR4c0055_WYG_007-5a>
引未聞其以資¶敘流言而蔽之也天下至大非一材之
所能支任¶重道逺非徇讒狠之心所能将眀也嗟夫翺
之說¶未必果信於兄兄之言亦未盡行於時雖殷勤發¶
眀何有成益但知而不告則負於中心耳¶
　　謝楊郎中書¶
月日鄉貢進士李翺再拜前者以所著文章獻于¶閣下
累獲咨嗟勤勤不忘翺率性多感激毎讀古¶賢書有稱
譽薦進後學之士則未嘗不遥想其人<md:KR4c0055_SBCK_007-5a>¶若與神交歎息
<pb:KR4c0055_WYG_007-5b>
悲歌夜而復眀何獨樂已徃之事¶哉誠竊自悲也臨空
文尚慨慕如不足况親遇厥¶事觀厥人哉幸甚幸甚翺
自屬文求舉有司不獲¶者三栖遑往来困苦飢寒踣而
未能奮飛者誠有¶說也竊惟當兹之士立行光眀可以
為後生之所¶依歸者不過十人焉其五六人則本無勸
誘人之¶心雖有卓犖竒怪之賢固不可得而知也其餘
則¶雖或知之欲為之薦賢於人又恐人之不我信因¶人
之所不信復生疑而不自信自信且猶不固矧¶曰能知
<pb:KR4c0055_WYG_007-6a>
人之固是以再往見之或不如其初三往<md:KR4c0055_SBCK_007-5b>¶見之又不如
其再若張燕公之於房太尉獨孤常¶州之於梁補闕者
訖不見二人焉夫如是則非獨¶後進者學淺詞陋之罪
也抑亦先達稱譽薦進之¶道有所不至也孔子曰舉爾
所知古君子於人之¶善懼不能知既知之恥不能譽之
能譽之恥不能¶成之若翺者窮賤樸訥無所取然既為
閣下之所¶知敢不以古君子之道有望於閣下哉不宣
翺載¶拜
<pb:KR4c0055_WYG_007-6b>
　　與陸傪書¶
李觀之文章如此官止於太子挍書郎年止於二<md:KR4c0055_SBCK_007-6a>¶十九
雖有名於時俗其卒深知其至者果誰哉信¶乎天地鬼
神之無情於善人而不罰罪也甚矣為¶善者将安所歸
乎翺書其人贈於兄贈於兄葢思¶君子之知我也與李
觀平生不得相往来及其死¶也則見其文嘗謂使李觀
若永年則不逺於揚子¶雲矣書己之文次忽然若觀之
文亦見知於君也¶故書苦雨賦綴于前當下筆時復得
<pb:KR4c0055_WYG_007-7a>
詠其文則觀¶也雖不永年亦不甚逺於揚子雲矣書苦
雨之辭¶既又思我友韓愈非兹世之文古之文也非兹
世¶之人古之人也其詞與其意適則孟軻既沒亦不<md:KR4c0055_SBCK_007-6b>¶見
有過於斯者當其下筆時如他人疾書冩之誦¶其文不
是過也其詞乃能如此嘗書其一章曰獲¶麟解其他可
以類知也窮愁不能無所述適有書¶寄弟正辭及其終
亦自覺不甚下尋常之所為者¶亦書以贈焉亦惟讀觀
愈之辭既試一詳焉翺再¶拜
<pb:KR4c0055_WYG_007-7b>
　　答侯髙第二書¶
足下復書来㑹與一二友生飲酒甚樂故不果以¶時報
三讀足下書感嘆不休非足下之愛我甚且¶欲吾身存
而吾道光眀也則何能開難出之辭如<md:KR4c0055_SBCK_007-7a>¶此之無愛乎前
書所以不受足下之說而復闢之¶者将以眀吾道也吾
之道非一家之道是古聖人¶所由之道也吾之道塞則
君子之道消矣吾之¶道眀則堯舜文武孔子之道未絶
於世也前書若¶與足下混然同辭是宫商之一其聲音
<pb:KR4c0055_WYG_007-8a>
也道何由¶而眀哉吾故拒足下之辭知足下必将憤予
而復¶其辭也足下再三教我適時以行道所謂時也者¶
乃仁義之時乎将浮沈之時乎時苟仁且義則吾¶之道
何所屈焉爾如順浮沈之時則必乗波隨流¶望風髙下
焉苟如此雖足下之見我且不識矣况<md:KR4c0055_SBCK_007-7b>¶天下之人乎不
修吾道而取容焉其志亦不遐矣¶故君子非仁與義則
無所為也如有一朝之患古¶君子則不患也吾之道學
孔子者也孔子尚畏於¶匡圍於蒲伐樹於桓魋逐於魯
<pb:KR4c0055_WYG_007-8b>
絶糧於陳蔡之間¶夫孔子豈不知屈伸之道耶故賢不
肖在我者也¶貴與富貧與賤道之行否則有命焉君子
正己而¶須之爾雖聖人不能取其容焉故孔子謂子路
子¶貢曰詩云匪兕匪虎率彼曠野吾道非耶何為至¶於
此子路對曰意者吾未仁且智耶而人之不我¶信與行
也子曰有是乎使仁者而必信安有伯夷<md:KR4c0055_SBCK_007-8a>¶叔齊使智者
而必行安有王子比干子貢對曰夫¶子之道至大故天
下莫能容盍少貶夫子之道子¶曰良農能稼而不能為
<pb:KR4c0055_WYG_007-9a>
穡良工能巧而不能為順¶君子能修其道綱而紀之統
而理之而不能為容¶爾不修道而求為容賜也而志不
逺矣謂顔淵如¶謂由賜顔淵對曰夫子之道至大故天
下莫能容¶雖然夫子推而行之不容何病夫道之不修
也是¶吾醜也夫道既已大修而世不用是有國者之醜¶
也夫子何病不容然後見君子孔子蓋歎之也以¶孔子
門人三千其聖德如彼之至也而知孔子者<md:KR4c0055_SBCK_007-8b>¶獨顔回爾
其他皆學焉而不能到者也然則僕之¶道天下人安能
<pb:KR4c0055_WYG_007-9b>
信而行耶足下之言曰西伯孔子¶何等人也皆以柔氣
汚辭同用眀夷也以避禍患¶斯人豈浮世邪人乎西伯
聖人也羑里之拘僅得¶免焉孔子聖人之大者也其屈
阨如前所陳惡在¶其能取容於世乎故曰危行言遜所
以逺害也其¶道則不爾其能逺之與否而必容焉則吾
不敢知¶也非吾獨爾孔子亦不知也僕之道窮則樂仁
義¶而安之者也如用焉則推而行之於天下也何獨¶天
下哉将後世之人有得於吾之功者爾天之生<md:KR4c0055_SBCK_007-9a>¶我也亦
<pb:KR4c0055_WYG_007-10a>
必有意矣将欲愚生民之視聴乎則吾将¶病而死尚何
能伸其道也如欲生民有所聞乎則¶吾何敢辭也然則
吾道之行與否皆運也吾不能¶自知也天下人安能害
於我哉足下又曰吾子夷¶齊之道也如僕向者所陳亦
足以免矣故不復有¶所說若韓孟與吾子之於我心故
知我者也苟異¶心同辭皆如足下所說是僕於天下衆
多之人而¶未有一知己也安能動於吾之心乎吾非不
信子¶之云云者也信子則於吾道不光矣欲默默則道
<pb:KR4c0055_WYG_007-10b>
無所傳云爾子之道子宜自行之者也勿以誨我<md:KR4c0055_SBCK_007-9b>¶　
　
　
　
　
　
　李文公集巻七¶
<md:KR4c0055_SBCK_008-1a>¶
<pb:KR4c0055_WYG_008-1a>
欽定四庫全書
　李文公集巻八¶
　　　　　¶　　　　　　　　唐　李翺　撰
