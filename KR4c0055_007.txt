# -*- mode: mandoku-view; -*-
#+TITLE: 李文
#+DATE: 2015-09-11 08:19:09.417386
#+PROPERTY: ID KR4c0055
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB04n0297-007李文公集-卷第七.
<pb:KR4c0055_SBCK_007-1a>¶
　　李文巻第七¶
　　　書六首¶
　　　　論事於宰相書　勸裴相不自岀征書¶
　　　　薦士於中書舎人書　謝楊&KR0048;中書¶
　　　　與陸傪書　荅侯髙書¶
　　　　　論事於宰相書¶
　　凡居上位之人皆勇於進而懦於退但見己道之¶
　　行不見己道之塞日度一日以至於黜退奄至而¶
　　終不&KR0014;先自為謀者前後皆是也閣下居位三年¶
　　矣其𫠦合於人情者不少其𫠦乖扵物議者亦已¶
<pb:KR4c0055_SBCK_007-1b>¶
　　多矣姦邪登用而不知知而不&KR0014;去栁泌為刺史¶
　　䟽而不止韓潮州直諫貶責諍而不得道路之人¶
　　咸曰焉用彼相矣閣下尚自恕以為猶可以輔政¶
　　太平雖枉尺猶&KR0014;直尋較吾𫠦得者不啻補其𫠦¶
　　失何足&KR0205;自為去就也切恠閣下&KR0014;容忍亦已甚¶
　　矣昨日来髙枕不𥧌静為閣下思之豈有宰相上¶
　　三䟽而止一邪人而終不信閣下天資畏慎又不¶
　　&KR0014;顕辨其事忍耻署𠡠内愧&KR0059;歎又将自恕曰吾¶
　　道尚行吾言尚信我果為賢相矣我若引退則誰¶
　　&KR0014;輔太平耶是又不可之甚也當貞觀之初房杜¶
<pb:KR4c0055_SBCK_007-2a>¶
　　為相以為非房杜則不可也開元之初姚宋為相¶
　　以為非姚宋則不可也房杜姚宋之不為相亦已¶
　　乆矣中書未嘗無宰相然則果何必扵房杜姚宋¶
　　况道不行雖皋陶伊尹将何為也房杜姚宋誠賢¶
　　也若道不行言不信其心𫠦謂賢者終不敢不進¶
　　其心𫠦謂邪者終不敢不辨而許敬宗李義府同¶
　　列用事言信道行又自度智力必不足以排之矣¶
　　則将自引而止乎将坐而待黜退乎尚自恕苟安¶
　　扵位乎以閣下之明度之當可知矣凡慮己事則¶
　　不明断他人事則明己&KR0059;而他人公勇易断也承¶
<pb:KR4c0055_SBCK_007-2b>¶
　　閣下厚知受奨擢者不少&KR0014;受閣下德而献盡言¶
　　者未必多人幸䝉以國士見目十五年餘矣但欲¶
　　自竭其分耳聴與恠在閣下裁之而已¶
　　　　　勸裴相不自出征書¶
　　三兩日来皆傳閣下以淄青未平又請東討雖非¶
　　指的或慮未實萬一有之只可先事而言豈得後¶
　　而有悔且如房杜姚宋時政大耀而無武功郭汾¶
　　陽二李太尉立大勲而不當國政閣下以舎人使¶
　　魏慱六州之地歸矣自秉大政兵誅蔡州乆而不¶
　　克奉命宣慰未經時而吳元濟生擒矣使一布衣¶
<pb:KR4c0055_SBCK_007-3a>¶
持書渉河而王承宗恐懼委命割地以献矣自武¶
德以来宰相居廟堂而成就功業者未有其比是¶
宜以功成身退養德善守為意奈何如始進之士¶
汲汲於功名復欲出征以速平宼賊之為事耶自¶
秦漢以来亦未嘗有立大功而不知止&KR0014;保其終¶
者即韓侍中親率重兵以壓境矣田司空深入賊¶
地以立功矣夫人之情亦各欲成功在己唯恐居¶
下顧宰相䘖命領三数書生指麾来臨坐而享其¶
功名耶奪人之功不可一也功髙不賞不可二也¶
兵者危道萬一旬月不即如志是坐棄前劳不可¶
<pb:KR4c0055_SBCK_007-3b>¶
三也凡三事昭灼易見豈或事在於己而云未熟¶
邪伏望試以狂言訪于所知之厚者意切辭尽不¶
暇文飾伏惟少賜省察翺𠕅拜¶
　　　薦士於中書舎人書¶
前嶺南節度判官試大理司直兼殿中侍御史韋¶
詞處士石洪(前曽任兾州紏/明經出身十五年)前宣歙来石軍判¶
官試太常寺恊律郎路隋江西觀察推官試秘書¶
郎獨孤朗右三人先以論薦一人継此咨陳如韋¶
之才&KR0014;無方忠厚可保翺與南中共更外患始終¶
若一此人先為一二閽人之所排詆聞宰相惑於¶
<pb:KR4c0055_SBCK_007-4a>¶
流言都無意拔用如此材能豈可不達適足以厚¶
其資耳石洪之賢優於李渤身遯而道光材長而¶
&KR0266;厚若在班列必有殊跡如路隨首以父在蕃中¶
未敢昏娶年六度矣不畜僕妾居處常如在䘮雖¶
魯閔復生何以加此其見觧髙明事悉相類獨孤¶
朗人物材&KR0014;不後韓林起居比以伯父年髙罷舉¶
歸侍遂伯父之身豈非厚於孝而薄於名者耶凡¶
此四人材&KR0014;行義超越流軰自二年來閱除書采¶
擢後進多矣未見勝之者或隔以浮言或限以資¶
叙賢者自䖏而不求苟進在上者無超異之心因¶
<pb:KR4c0055_SBCK_007-4b>¶
循而不用則馮唐白首董生不遇何足恠哉翺以¶
為宰物之心患時無賢能可以推引未聞其以資¶
叙流言而蔽之也天下至大非一材之所能支任¶
重道逺非狥讒狠之心所能将明也嗟夫翺之說¶
未必果信扵兄兄之言亦未盡行於時雖殷勤發¶
明何有成益但知而不告則負於中心耳¶
　　　謝楊郎中書¶
月日郷貢進士李翺𠕅拜前者以所著文章献于¶
閣下累獲咨嗟勤勤不忘翺率性多感激毎讀古¶
賢書有称譽薦進後學之士則未嘗不遥想其人¶
<pb:KR4c0055_SBCK_007-5a>¶
若與神交歎息悲歌夜而復明何獨樂已徃之事¶
哉誠&KR0060;自悲也臨空文尚慨慕如不足況親遇厥¶
事觀厥人哉幸甚幸甚翺自属文求舉有司不獲¶
者三栖遑徃来困苦飢寒踣而未能奮飛者誠有¶
說也&KR0060;惟當兹之士立行光明可以為後生之所¶
依歸者不過十人焉其五六人則本無勸誘人之¶
心雖有卓犖竒怪之賢固不可得而知也其餘則¶
雖或知之欲為之薦言扵人又恐人之不我信因¶
人之所不信復生凝而不自信自信且猶不固矧¶
曰能知人之固是以𠕅徃見之或不如其初三徃¶
<pb:KR4c0055_SBCK_007-5b>¶
見之又不如其再若張燕公之於房太尉獨孤常¶
州之於梁補闕者訖不見一人焉夫如是則非獨¶
後進者學淺詞陋之罪也抑亦先達称譽薦進之¶
道有所不至也孔子曰舉尔所知古君子於人之¶
善惧不能知既知之耻不能譽之能譽之耻不&KR0014;¶
成之若翺者窮賤樸訥無所取然既為閣下之所¶
知敢不以古君子之道有望於閣下哉不宣翺載¶
拜¶
　　　與陸傪書¶
李觀之文章如此官止於太子校書郎年止於二¶
<pb:KR4c0055_SBCK_007-6a>¶
十九雖有名於時俗其卒深知其至者果誰哉信¶
乎天地&KR0017;神之無情於善人而不罰罪也甚矣為¶
善者将安所歸乎翺書其人贈於兄贈于兄盖思¶
君子之知我也與李&KR0026;平生不得相徃来及其死¶
也則見其文嘗謂使李&KR0026;若永年則不逺於楊子¶
雲矣書己之文次忽然若&KR0026;之文亦見知於君也¶
故書苦雨賦綴於前當下筆時復得詠其文則&KR0026;¶
也雖不永年亦不甚逺於楊子雲矣書苦雨之辝¶
既又思我友韓愈非兹世之文古之文也非兹世¶
之人古之人也其詞與其意適則孟軻既沒亦不¶
<pb:KR4c0055_SBCK_007-6b>¶
見有過於斯者當其下筆時如他人疾書冩之誦¶
其文不是過也其詞乃能如此嘗書其一章曰獲¶
麟解其他可以類知也窮愁不&KR0014;無所述適有書¶
寄弟正辝及其終亦自覺不甚下尋常之所為者¶
亦書以贈焉亦惟讀&KR0026;愈之辝既試一詳焉翺再¶
拜¶
　　　荅侯髙第二書¶
足下復書来㑹與一二友生飲酒甚樂故不果以¶
時報三讀足下書感歎不休非足下之愛我甚且¶
欲吾身存而吾道光明也則何&KR0014;開難出之辝如¶
<pb:KR4c0055_SBCK_007-7a>¶
此之無愛乎前書所以不受足下之說而復闢之¶
者将以明吾道也吾之道非一家之道是古聖人¶
所由之道者也吾之道塞則君子之道消矣吾之¶
道明則堯舜文武孔子之道未絶於世也前書若¶
與足下混然同辝是宫啇之一其声音也道何由¶
而明哉吾故拒足下之辝知足下必将憤予而復¶
其辝也足下再三教我適時以行道所謂時也者¶
乃仁義之時乎将浮沉之時乎時苟仁且義則吾¶
之道何所屈焉尔如順浮沉之時則必乘波隨流¶
望風髙下焉苟如此雖足下之見我且不識矣况¶
<pb:KR4c0055_SBCK_007-7b>¶
天下之人乎不脩吾道而取容焉其志亦不遐矣¶
故君子非仁與義則無所為也如有一朝之患古¶
君子則不患也吾之道學孔子者也孔子尚畏於¶
匡圍於蒲伐𣗳於桓魋逐於魯絶粮於陳蔡之間¶
夫孔子豈不知屈伸之道耶故賢不肖在我者也¶
貴與富貧與賤道之行否則有命焉君子正己而¶
湏之尔雖聖人不能取其容焉故孔子謂子路子¶
貢曰詩云匪兕匪虎率彼曠野吾道非耶何為至¶
於此子路對曰意者吾未仁且智耶而人之不我¶
信與行也子曰有是乎使仁者而必信安有伯夷¶
<pb:KR4c0055_SBCK_007-8a>¶
叔齊使智者而必行安有王子比干子貢對曰夫¶
子之道至大故天下莫&KR0014;容盍少貶夫子之道子¶
曰良農&KR0014;稼而不&KR0014;為穡良工&KR0014;巧而不能為順¶
君子能脩其道綱而紀之統而理之而不能為容¶
尔不脩道而求為容賜也而志不逺矣謂顔淵如¶
謂由賜顔淵對曰夫子之道至大故天下莫&KR0014;容¶
雖然夫子推而行之不容何病夫道之不脩也是¶
吾醜也夫道既已大脩而世不用是有國者之醜¶
也夫子何病不容然后見君子孔子盖歎之也以¶
孔子門人三千其聖德如彼之至也而知孔子者¶
<pb:KR4c0055_SBCK_007-8b>¶
獨顔囬尔其他皆學焉而不&KR0014;到者也然則僕之¶
道天下人安&KR0014;信而行耶足下之言曰西伯孔子¶
何等人也皆以柔氣汚辝同用明夷也以避禍患¶
斯人豈浮世邪人乎西伯聖人也羑里之拘僅不¶
免焉孔子聖人之大者也其屈厄如前所陳𢙣在¶
其能取容於世乎故曰危行言遜所以逺害也其¶
道則不尔其能逺之與否而必容焉則吾不敢知¶
也非吾獨尔孔子亦不知也僕之道窮則樂仁義¶
而安之者也如用焉則推而行之扵天下也何獨¶
天下哉将後世之人有得於吾之功者尔天之生¶
<pb:KR4c0055_SBCK_007-9a>¶
我也亦必有意矣将欲愚生民之視聴乎則吾将¶
病而死尚何&KR0014;伸其道也如欲生民有所聞乎則¶
吾何敢辝也然則吾道之行與否皆運也吾不能¶
自知也天下人安能害於我哉足下又曰吾子夷¶
齊之道也如僕向者所陳亦足以免矣故不復有¶
所說若韓孟與吾子之於我心故知我者也苟異¶
心同辝皆如足下所說是僕於天下衆多之人而¶
未有一知己也安&KR0014;動於吾之心乎吾非不信子¶
之云云者也信子則於吾道不光矣欲默默則道¶
無所傳云尔子之道子宜自行之者也勿以誨我¶
<pb:KR4c0055_SBCK_007-9b>¶
¶
李文卷第七¶
