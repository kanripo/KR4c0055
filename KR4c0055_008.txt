# -*- mode: mandoku-view -*-
#+TITLE: 李文公集
#+DATE: 2015-09-23 10:18:24
#+PROPERTY: JUAN 8


　　薦所知於徐州張僕射書¶
翺再拜齊桓公不疑於其臣管夷吾信而霸天下¶攘夷
狄匡周室亡國存荆楚服諸侯無不至焉豎¶刁易牙信
而國亂身死不塟五公子爭立兄弟相<md:KR4c0055_SBCK_008-1b>¶及者數世桓公
之信於其臣一道也所信者賢則¶德格于天地功及於
<pb:KR4c0055_WYG_008-1b>
後代不得其人則不免其身¶知人不易也豈惟霸者為
然雖聖人亦不能免焉¶帝堯之時賢不肖皆立於朝堯
能知舜於是乎放¶驩兜流共工殛鯀竄三苗舉禹稷咎
繇二十有二¶人加諸上位故堯崩三載四海遏宻八音
後代之¶人皆謂之帝堯焉向使堯不能知舜而遂尊驩
兜¶共工之黨於朝禹稷咎繇之下二十有二人不能¶用
則堯将不得為齊桓公矣豈復得曰大哉堯之¶為君也
惟天為大惟堯則之蕩蕩乎民無能名焉<md:KR4c0055_SBCK_008-2a>¶者哉春秋曰
<pb:KR4c0055_WYG_008-2a>
夏滅項孰滅之盖齊滅之曷為不言¶齊滅之為桓公諱
也春秋為賢者諱此滅人之國¶何賢爾君子之惡惡也
嫉始善善也樂終桓公嘗¶有繼絶存亡之功故君子為
之諱也繼絶存亡賢¶者之事也管夷吾用所以能繼絶
世存亡國焉耳¶豎刁易牙則不能也向使桓公始不用
管夷吾末¶有豎刁易牙爭權不葬而亂齊國則幽厲之
諸侯¶也始用賢而終身諱其惡君子之樂用賢也如此¶
始不用賢以及其終而幸後世之掩其過也則微¶矣然
<pb:KR4c0055_WYG_008-2b>
則居上位流德澤於百姓者何所勞乎勞於<md:KR4c0055_SBCK_008-2b>¶擇賢得其
人措諸上使天下皆化之焉而已矣兹¶天子之大臣有
土千里者孰有如執事之好賢不¶倦者焉盖得其人亦
多矣其所可求而不取者則¶有人焉隴西李觀竒士也
伏聞執事知其賢将用¶之未及而觀病死昌黎韓愈得
古文遺風眀於理¶亂根本之所由伏聞執事又知其賢
将用之未及¶而愈為宣武軍節度使之所用觀愈皆豪
傑之士¶也如此人不時出觀自古天下亦有數百年無
<pb:KR4c0055_WYG_008-3a>
如¶其人者焉執事皆得而知之皆不得而用之翺實¶為
執事惜焉豈惟翺一人而已後之讀前載者亦<md:KR4c0055_SBCK_008-3a>¶必多為
執事惜之矣兹有平昌孟郊貞士也伏聞¶執事舊知之
郊為五言詩自前漢李都尉蘇屬國¶及建安諸子南朝
二謝郊能兼其體而有之李觀¶薦郊于梁肅補闕書曰
郊之五言其有髙處在古¶無上其有平處下顧二謝韓
愈送郊詩曰作詩三¶百首杳默咸池音彼二子皆知言
者豈欺天下之¶人哉郊窮餓不得安養其親周天下無
<pb:KR4c0055_WYG_008-3b>
所遇作詩¶曰食薺腸亦苦强歌聲無歡出門即有閡誰
謂天¶地寛其窮也甚矣又有張籍李景儉者皆竒才也¶
未聞閣下知之凡賢人竒士皆自有所負不苟合<md:KR4c0055_SBCK_008-3b>¶於世
是以雖見之難得而知也見而不能知其賢¶如勿見而
已矣知其賢而不能用如勿知其賢而¶已矣用而不能
盡其材如勿用而已矣能盡其材¶而容讒人之所間者
如勿盡其材而已矣故見賢¶而能知知而能用用而能
盡其材而不容讒人之¶所間者天下一人而已矣兹有
<pb:KR4c0055_WYG_008-4a>
二人焉皆来其一¶賢士也其一常常人也待之禮貎不
加隆焉則賢¶者行而常常人日來矣况其待常常人加
厚則善¶者何求而来哉孔子曰吾未見好德如好色者
聖¶人不好色而好德者也雖好色而不如好德者次<md:KR4c0055_SBCK_008-4a>¶也
德與色鈞好之又其次也雖好德而不如好色¶者下也
最甚不好德而好色者窮矣有人告曰某¶所有女國色
也天下之人必将極其力而求之而¶無所變矣有人告
曰某所有人國士也天下之人¶則不能一往而見焉是
<pb:KR4c0055_WYG_008-4b>
豈非不好德而好色者乎¶賢者則宜有以别於天下之
人矣孔子述易定禮¶樂刪詩序書作春秋聖人也奮乎
百世之上其所¶化之者非其道則夷狄之人也而孔子
之廟存焉¶雖賢者亦不能日往拜之以其益於人者寡
矣故¶無益於人雖孔子之廟尚不能朝夕而事焉况天<md:KR4c0055_SBCK_008-4b>¶下之人乎有待於人而不能得善人良士則不如¶無待
也嗚呼人之降年不可與期郊将為他人之¶所得而大
有立於世與其短命而死皆不可知也¶二者卒然有一
<pb:KR4c0055_WYG_008-5a>
於郊之身他日為執事惜之不可¶既矣執事終不得而
用之矣雖恨之亦無可奈何¶矣翺窮賤人也直辭無讓
非所宜至於此者也為¶道之存焉耳不直則不足以伸
道也非好多言者¶也翺再拜¶
　　與淮南節度使書¶
翺自十五已後即有志於仁義見孔子之論髙弟<md:KR4c0055_SBCK_008-5a>¶未嘗
不以及物為首克伐怨欲不行未得為仁管¶仲不死子
糾復相為讐而功及天下則曰如其仁¶曰由也果賜也
<pb:KR4c0055_WYG_008-5b>
達求也藝於従政乎何有然則聖¶賢之於百姓皆如視
其子教之仁父母道也故未¶嘗不及於衆焉近代已来
俗尚文字為學者以鈔¶集為科第之資曷嘗知不遷怒
不貳過為興學之¶根乎入仕者以容和為貴富之路曷
嘗以仁義博¶施之為本乎由是經之㫖棄而不求聖人
之心外¶而不講幹辦者為良吏適時者為通賢仁義教
育¶之風於是乎掃地而盡矣生人困窮不亦宜乎州<md:KR4c0055_SBCK_008-5b>¶郡
之亂又何怪焉竊嘗病此以故為官不敢苟求¶舊例必
<pb:KR4c0055_WYG_008-6a>
探察源本以恤養為心以戢豪吏為務以¶法令自撿以
知足自居利於物者無不為利於私¶者無不誚比之時
輩亦知頗異思齊古人則十曾¶未及其一二為恨耳自
到有改易條上者亦有細¶碎侵物彰従前之失太深不
令條上者縦未窮盡¶亦十去其九矣惟兩三事即須使
司處置已有申¶上者未䝉裁下謹具公状若或並賜處
分則當州¶里無弊矣盖古人屈於不知己而伸於知己
翺不¶肖既已謬蒙十一叔知奨如此其又何敢不言翺<md:KR4c0055_SBCK_008-6a>¶
<pb:KR4c0055_WYG_008-6b>
再拜¶
　　賀行軍陸大夫書¶
某月日布衣李翺寄賀書謹再拜大夫閣下竊聞¶閣下
白宰相使汴州人執鄧惟恭歸于京師奏天¶子處其輕
重生死罪伏覩詔書捨惟恭死罪俾永¶為黔首於汴州
翺九月時上宰相書言政刑中有¶詞曰親戚懐二殺之
可也况懐二且非親戚哉當¶是時惟恭在其位故不直
書而微其詞然則惟恭¶之罪聞知於四方其孔甚矣嗚
<pb:KR4c0055_WYG_008-7a>
呼亂本既除矣自¶兹日厥後汴宋潁亳人其無事矣豈
汴宋潁亳人<md:KR4c0055_SBCK_008-6b>¶而已實天下皆受其利昔閣下為建州刺
史人足¶食與衣且知㢘恥禮義治平為天下第一其為
信¶州猶建州也其為汝州猶信州也汴人苦其政失¶其
心十五年矣久則不易變矣亦惟閣下孜孜不¶怠致汴
州猶汝州焉天下莫不幸甚而翺則喜樂¶萬乎世之民
所以然者夫陋巷裋褐躬學古知道¶之人其所以異於
朝廷藩翰大臣王公卿士者口¶未嘗厭乎肥甘爾體未
<pb:KR4c0055_WYG_008-7b>
嘗煥乎綺紈爾目未嘗悅¶乎采色爾耳未嘗樂乎聲音
爾居處未嘗宿乎華屋¶爾出逰未嘗乗乎乗黄爾禄利
未嘗入於家爾名<md:KR4c0055_SBCK_008-7a>¶字未嘗得進於天王爾其如此而已
至若憂天下¶之艱難幸天下之和平樂天下之人民得
與其身¶臻乎仁夀思九夷八蠻解辮髪椎髻同車書文
軌¶則雖朝廷藩翰大臣王公卿士亦未必皆甚乎陋¶巷
裋褐躬學古知道之人者也若必皆甚焉則天¶下之理
得日變化可以如響之應乎聲也故天地¶山川草木鱗
<pb:KR4c0055_WYG_008-8a>
羽之瑞有一可以為昇平之符者時¶政有一可以教民
者藩屏之臣有一可以長人行¶化者則未嘗不私自喜
樂也萬類含育有一傷和¶平之氣者夷狄蠻戎之俗有
一咈乎道者時政有<md:KR4c0055_SBCK_008-7b>¶一不毗於下民者則未嘗不私自
憂懼也而况其¶逺者大者乎天下之一善固不足以喜
樂然多其¶善則太平之基可庶幾乎天下之一不善固
不足¶以憂懼然累其不善則顛覆之形殆将至也太平¶
之基顛覆之形乃従政者之所喜樂憂懼爾其為¶布衣
<pb:KR4c0055_WYG_008-8b>
守道之人不同任如耳之不司采色文章也¶而與知之
者士之躬學古知道者固與夫天下百¶姓同憂樂而不
敢獨私其心也翺雖不肖未嘗瞬¶息動心而不景行乎
此也是以憂樂萬乎世之民¶也亦惟少加意焉翺再拜<md:KR4c0055_SBCK_008-8a>¶　　勸河南尹復故事書¶
某道無可重每為閣下所引納又不隔卑賤時訪¶其第
故竊意閣下或以翺為有所知也情苟有未¶安不宜以
黙故詳之以辭河南府板榜縣於食堂¶北梁毎年冩黄
<pb:KR4c0055_WYG_008-9a>
紙號曰黄巻其一條曰司録入院¶諸官於堂上序立司
録揖然後坐河南大府入聖¶唐来二百年前人制條相
傳嵗久苟無甚弊則輕¶改之不如守故事之為當也八
九年来司録使判¶司立東廊下司録於西廊下得揖然
後就食而板¶條黄巻則如故文焉大凡庸人居上者以
有權令<md:KR4c0055_SBCK_008-8b>¶陵下䖏下者以姑息取容勢使然也前年翺為
戸¶曹恐不知故事舉手觸罰因取黄巻詳之乃相見¶之
儀與故事都異至東知廚黄巻為狀白於前尹¶判牓食
<pb:KR4c0055_WYG_008-9b>
堂時被林司録入讒盛詞相毁前尹拒之¶甚久而竟従
其請翺以為本不作作則勿休且執¶故事爭而不得於
本道無傷也遂入辨焉白前尹¶曰中丞何輕改黄巻二
百年之舊禮而重違一司¶録之徇情自用乎前尹曰此
事在黄巻否翺對曰¶所過狀若不引黄巻故事是罔中
丞也其何敢前¶尹因取黄巻簡條省之使人以黄巻示
司録曰黄<md:KR4c0055_SBCK_008-9a>¶巻是故事豈得責人執守當司録所過狀注
判云¶黄巻有條即為故事依牓當時論者善前尹之能
<pb:KR4c0055_WYG_008-10a>
復故事焉自後翺為司録所毁無所不言前尹相¶告曰
公以守官直道糾曹所傷乃至激横過朝官¶於某處揖
公見公公事獨立且又知毀之所来故¶塞耳不聴翺慮
前尹遷改来者不知為誰終獲戾¶故後數十日以軟脚
乞将去官不五六日亦幸有¶勅之除替人因以罷免前
日閣下偶說及此云近¶者縁陸司録之故却使復兩廊
相見之儀此義盖¶惑閣下聴者必曰京兆府之儀如此
閣下従事京<md:KR4c0055_SBCK_008-9b>¶兆府習其故而信之焉爾夫事有同而宜
<pb:KR4c0055_WYG_008-10b>
異者京¶兆府司録上堂自東門北入故東西廊相見得
所¶宜也河南司録上堂於側門東入直抵食堂西門¶故
舊禮於堂上位立得所宜矣若却折向南是司¶録之欲
自崇而卑衆官非所宜也此事同而宜異¶者耳假令司
録上堂由南門北入河南府二百年¶舊禮自可守行亦
不當引京兆府之儀而改之也¶况又自側門東入者耶
河南尹大官也居之嵗乆¶不為滯且如故門下鄭相公
之德而居之六年閣¶下之為河南尹亦近何知未歸朝
<pb:KR4c0055_WYG_008-11a>
廷間亦有賢者<md:KR4c0055_SBCK_008-10a>¶未得其所或来為曹掾者耶安可棄舊
禮使之立¶於東廊下夏則為暑日之所熾曝冬則為風
雪之所¶飄洒無乃使論者以閣下為待一司録過厚而
不¶為将来賢者之謀耶且此事某前年辨之因而獲¶勝
閣下前日亦自言某不知有側門故也且閣下¶曹掾非
為不多乃無一人執舊禮以堅辨焉此亦¶可嘆也夫聖
人然後能免小過竊恐閣下於此事¶思慮或有所未至
而官屬等唯唯走退莫能進言¶則誰與閣下為水火酸
<pb:KR4c0055_WYG_008-11b>
鹹少相承者以大府而苟¶以自尊者寡見細人之所行耳
盧司録性甚公方<md:KR4c0055_SBCK_008-10b>¶未必樂此閣下召問之可也伏望不
輕改二百年¶之舊禮重惜一時之所未達意盡詞直無
以越職¶出位言為罪幸甚某再拜¶
　　寄従弟正辭書¶
知爾京兆府取解不能如其所懐念勿在意凡人¶之窮
達所遇亦各有時爾何獨至於賢丈夫而反¶無其時哉
此非吾徒之所憂也其所憂者何畏吾¶之道未能到於
<pb:KR4c0055_WYG_008-12a>
古之人爾其心既自以為到且無¶謬則吾何往而不得
所樂何必與夫時俗之人同¶得失憂喜而動於心乎借
如用汝之所知分為十<md:KR4c0055_SBCK_008-11a>¶焉用其九學聖人之道而知其
心使有餘以與時¶世進退俯仰如可求也則不啻富且
貴矣如非吾¶力也雖盡用其十秖益勞其心矣安能有
所得乎¶汝勿信人號文章為一藝夫所謂一藝者乃時
世¶所好之文或有盛名於近代者是也其能到古人¶者
則仁義之辭也惡得以一藝而名之哉仲尼孟¶軻歿千
<pb:KR4c0055_WYG_008-12b>
餘年矣吾不及見其人吾能知其聖且賢¶者以吾讀其
辭而得之者也後来者不可期安知¶其讀吾辭也而不
知吾心之所存乎亦未可誣也夫¶性於仁義者未見其
無文也有文而能到者吾未<md:KR4c0055_SBCK_008-11b>¶見其不力於仁義也由仁
義而後文者性也由文¶而後仁義者習也猶誠眀之必
相依爾貴與富在¶乎外者也吾不能知其有無也非吾
求而能至者¶也吾何愛而屑屑於其間哉仁義與文章
生乎内¶者也吾知其有也吾能求而充之者也吾何懼
<pb:KR4c0055_WYG_008-13a>
而¶不為哉汝雖性過於人然而未能浩浩其心吾故¶書
其所懐以張汝且以樂言吾道云爾¶
　　與翰林李舎人書¶
翺思逃後禍所冀存身惟能休罷最愜私志従此¶永已
矣更無健羨之懐况乞得餘年退修至道上<md:KR4c0055_SBCK_008-12a>¶可以追赤
松子房之風豈止於比二疏尚平子而¶已但舉世好爵
禄權柄具寫此心以告人人無有¶少信之者皆為不誠
之言也王拾遺是桂州舊僚¶頗知此志若與往来伏望
<pb:KR4c0055_WYG_008-13b>
問之可知其㫖但以常¶情見待豈知失時還有偏尚之
士哉又近日来兩¶施子粗得其說未及就正當此時使
獲長徃亦足¶以不愧宗門不負朋友嘗慕張公以不能
取容當¶世故終身不仕况向前仕宦亦以多矣幸免刑
戮¶方爾退修與致令名年已六十有一比之諸叔父¶兄
弟為得年矣且不知餘年幾何意願乞取殘年<md:KR4c0055_SBCK_008-12b>¶以修所
知之道如或有成是萬世一遇縱使無成¶且能早知止
足髙静與三老死于林藪之下比其¶終日矻矻耽樂富
<pb:KR4c0055_WYG_008-14a>
貴而大功德不及於海内而卒¶於位者所失得伏計舎
人必以辨之矣以舎人比¶他見知故盡其意焉若非至
誠亦何苦而强發斯¶言乎¶
　
　
　
　
　
<pb:KR4c0055_WYG_008-14b>
　
　
　
　
　
　
　
　李文公集巻八¶
<md:KR4c0055_SBCK_009-1a>¶
<pb:KR4c0055_WYG_009-1a>
欽定四庫全書
　李文公集巻九¶
　　　　　¶　　　　　　　　唐　李翺　撰
