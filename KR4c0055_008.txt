# -*- mode: mandoku-view; -*-
#+TITLE: 李文
#+DATE: 2015-09-11 08:19:09.457302
#+PROPERTY: ID KR4c0055
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB04n0297-008李文公集-卷第八.
<pb:KR4c0055_SBCK_008-1a>¶
　李文巻第八¶
　　書六首¶
　　　薦所知於徐州張僕射書¶
　　　與淮南節度使書　賀行軍陸大夫書¶
　　　&KR0134;河南尹復故事書　&KR0009;從弟正辝書¶
　　　與翰林李舎人書¶
　　　　薦所知於徐州張僕射書¶
　翺再拜齊桓公不疑於其臣&KR0249;夷吾信而覇天下¶
　攘夷狄足周室亡國存荆楚服諸侯無不至焉豎¶
　刁易牙信而國亂身死不塟五公子爭立兄弟相¶
<pb:KR4c0055_SBCK_008-1b>¶
　及者数世桓公之信於其臣一道也所信者賢則¶
　德格于天地功及於後代不得其人則不免其身¶
　知人不易也豈惟覇者為然雖聖人亦不&KR0014;免焉¶
　帝堯之時賢不肖皆立於朝堯&KR0014;知舜於是乎放¶
　驩兠流共工殛鯀竄三苗舉禹稷咎繇二十有二¶
　人加諸上位故堯崩三載四海遏宻八音後代之¶
　人皆謂之帝堯焉向使堯不&KR0014;知舜而遂尊驩兠¶
　共工之黨扵朝禹稷咎繇之下二十有二人不能¶
　用則堯将不得為齊桓公矣豈復得曰大哉堯之¶
　為君也惟天為大惟堯則之蕩蕩乎民無&KR0014;名焉¶
<pb:KR4c0055_SBCK_008-2a>¶
者哉春秋曰夏滅項孰滅之益齊㓕之曷為不言¶
齊㓕之為桓公諱也春秋為賢者諱此㓕人之國¶
何賢尔君子之&KR0086;&KR0086;也嫉始善善也樂終桓公嘗¶
有継絶存亡之功故君子為之諱也継絶存亡賢¶
者之事也&KR0249;夷吾用所以能継絶世存亡國焉耳¶
豎刁易牙則不能也向使桓公始不用&KR0249;夷吾未¶
有豎刁易牙爭權不塟而亂齊國則幽厲之諸侯¶
也始用賢而終身諱其&KR0086;君子之樂用賢也如此¶
始不用賢以及其終而幸後世之掩其過也則㣲¶
矣然則居上位流德澤於百姓者何所劳乎勞扵¶
<pb:KR4c0055_SBCK_008-2b>¶
擇賢得其人措諸上使天下皆化之焉而已矣兹¶
天子之大臣有&KR0095;千里者孰有如執事之好賢不¶
倦者焉盖得其人亦多矣其所可求而不取者則¶
有人焉隴西李&KR0026;竒士也伏聞執事知其賢将用¶
之未及而&KR0026;病死昌黎韓愈得古文遺風明扵理¶
亂根本之所由伏聞執事又知其賢将用之未及¶
而愈為宣武軍莭度使之所用&KR0026;愈皆豪傑之士¶
也如此人不時出&KR0026;自古天下亦有数百年無如¶
其人者焉執事皆得而知之皆不得而用之翺實¶
為執事惜焉豈惟翺一人而已後之讀前載者亦¶
<pb:KR4c0055_SBCK_008-3a>¶
必多為執事惜之矣兹有平昌孟郊貞士也伏聞¶
執事舊知之郊為五言詩自前漢李都尉蘇属國¶
及建安諸子南朝二謝郊&KR0014;兼其体而有之李&KR0026;¶
薦郊扵梁粛補&KR0453;書曰郊之五言其有髙處在古¶
無上其有平處下顧二謝韓愈送郊詩曰作詩三¶
百首杳默咸池音彼二子皆知言者豈欺天下之¶
人哉郊窮餓不得安養其親周天下無所遇作詩¶
曰食薺腸亦苦强歌声無&KR0172;出門即有閡誰謂天¶
地寛其窮也甚矣又有張籍李景儉者皆竒才也¶
未聞閣下知之凢賢人竒士皆自有所負不苟合¶
<pb:KR4c0055_SBCK_008-3b>¶
於世是以雖見之難得而知也見而不能知其賢¶
如勿見而已矣知其賢而不能用如勿知其賢而¶
已矣用而不能盡其材如勿用而已矣&KR0014;盡其材¶
而容讒人之所間者如勿盡其材而已矣故見賢¶
而能知知而能用用而能盡其材而不容讒人之¶
所間者天下一人而已矣兹有二人焉皆来其一¶
賢士也其一常常人也待之礼貎不加隆焉則賢¶
者行而常常人日來矣况其待常常人加厚則善¶
人何求而来哉孔子曰吾未見好德如好色者聖¶
人不好色而好德者也雖好色而不如好德者次¶
<pb:KR4c0055_SBCK_008-4a>¶
也德與色鈞好之又其次也雖好德而不如好色¶
者下也最甚不好德而好色者窮矣有人告曰某¶
所有女國色也天下之人必将極其力而求之而¶
無所愛矣有人告曰某所有人國士也天下之人¶
則不能一徃而見焉是豈非不好德而好色者乎¶
賢者則宜有以别於天下之人矣孔子述易定礼¶
樂刪詩序書作春秋聖人也奮乎百世之上其所¶
化之者非其道則夷狄之人也而孔子之廟存焉¶
雖賢者亦不&KR0014;日徃拜之以其益扵人者寡矣故¶
無益扵人雖孔子之廟尚不&KR0014;朝夕而事焉况天¶
<pb:KR4c0055_SBCK_008-4b>¶
下之人乎有待於人而不&KR0014;得善人良士則不如¶
無待也嗚呼人之降年不可與期郊将為他人之¶
所得而大有立扵世與其短命而死皆不可知也¶
二者卒然有一扵郊之身他日為執事惜之不可¶
既矣執事終不得而用之矣雖恨之亦無可奈何¶
矣翺窮賤人也直辝無讓非所宜至扵此者也為¶
道之存焉耳不直則不足以伸道也非好多言者¶
也翺再拜¶
　　　與淮南節度使書¶
翺自十五已後即有志於仁義見孔子之論髙弟¶
<pb:KR4c0055_SBCK_008-5a>¶
未嘗不以及物為首克伐怨欲不行未得為仁管¶
仲不死子紏復相為讎而功及天下則曰如其仁¶
曰由也果賜也達求也藝扵從政乎何有然則聖¶
賢之於百姓皆如視其子教之仁父母道也故未¶
嘗不及於衆焉近代已来俗尚文字為學者以抄¶
集為科第之資曷嘗知不迁怒不貳過為興學之¶
根乎入仕者以容和為貴富之路曷嘗以仁義愽¶
施之為本乎由是經之㫖棄而不求聖人之心外¶
而不講幹辨者為良吏&KR0244;時者為通賢仁義教育¶
之風於是乎掃地而盡矣生人困窮不亦宜乎州¶
<pb:KR4c0055_SBCK_008-5b>¶
郡之亂又何怪焉&KR0060;嘗病此以故爲官不敢苟求¶
舊例必探察源本以恤養爲心以戢豪吏爲務以¶
法令自撿以知足自居利於物者無不爲利於&KR0059;¶
者無不誚比之時軰亦知頗異思齊古人則十曾¶
未及其一二爲恨耳自到有改易條上者亦有細¶
碎侵物彰從前之失太深不令條上者縦未窮盡¶
亦十去其九矣唯三两事即湏使司處置已有申¶
上者未䝉裁下謹具公状若或並賜處分則當州¶
里無&KR0102;矣盖古人屈於不知己而伸於知己翺不¶
肖既已謬蒙十一叔知奨如此其又何敢不言翺¶
<pb:KR4c0055_SBCK_008-6a>¶
再拜¶
　　　賀行軍陸大夫書¶
某月日布衣李翺寄賀書謹再拜大夫(閣下)&KR0060;聞¶
閣下白宰相使汴州人執鄧惟恭歸于京師奏天¶
子處其輕重生死罪伏覩詔書捨惟恭死罪俾永¶
為黔首于汴州翺九月時上宰相書言政刑中有¶
詞曰親戚懐二殺之可也况懐二且非親戚哉當¶
是時惟恭在其位故不直書而㣲其詞然則惟恭¶
之罪聞知于四方其孔甚已嗚呼乱本既除矣自¶
兹日厥後汴宋頴亳人其無事矣豈汴宋頴亳人¶
<pb:KR4c0055_SBCK_008-6b>¶
而已實天下皆受其利昔閣下為建州刺史人足¶
食與衣且知廉耻礼義治平為天下第一其為信¶
州猶建州也其為汝州猶信州也汴人苦其政失¶
其心十五年矣乆則不易变矣亦惟閣下孜孜不¶
怠致汴州猶汝州焉天下莫不幸甚而翺則喜樂¶
萬乎世之民所以然者夫陋巷裋褐躬學古知道¶
之人其所以異於朝廷藩翰大臣王公卿士者口¶
未嘗猒乎肥甘尔体未嘗煥乎綺紈尔目未嘗悅¶
乎采色尔耳未嘗樂乎声音耳居處未嘗&KR0043;乎華屋¶
尔出逰未嘗乗乎乗黄尔禄利未嘗入于家尔名¶
<pb:KR4c0055_SBCK_008-7a>¶
字未嘗得進于天王尔其如此而已至若憂天下¶
之艱難幸天下之和平樂天下之人民得與其身¶
臻乎仁夀思九夷八蛮觧辮髪椎髻同車書文軌¶
則雖朝廷藩翰大臣王公卿士亦未必皆甚乎陋¶
巷裋褐躬學古知道之人者也若必皆甚焉則天¶
下之理得日变化可以如響之應乎声也故天地¶
山川草木鱗羽之瑞有一可以為昇平之苻者時¶
政有一可以教民者藩屏之臣有一可以長人行¶
化者則未嘗不&KR0059;自喜樂也萬類含育有一傷和¶
平之氣者夷狄蛮戎之俗有一咈乎道者時政有¶
<pb:KR4c0055_SBCK_008-7b>¶
一不毗于下民者則未嘗不&KR0059;自&KR0104;惧也而况其¶
逺者大者乎天下之一善故不足以喜樂然多其¶
善則太平之基可庻幾乎天下之一不善故不足¶
以&KR0104;惧然累其不善則㒹覆之形殆将至也太平¶
之基㒹覆之形乃徔政者之所喜樂&KR0104;惧尔其為¶
布衣守道之人不同任如耳之不司采色文章也¶
而與知之者士之躬學古知道者固與夫天下百¶
姓同&KR0104;樂而不敢獨&KR0059;其心也翺雖不肖未嘗瞬¶
息動心而不景行乎此也是以&KR0104;樂萬乎世之民¶
也亦惟少加意焉翺再拜¶
<pb:KR4c0055_SBCK_008-8a>¶
　　　&KR0134;河南尹復故事書¶
某道無可重每為閣下&KR0001;引納又不隔卑賤時訪¶
其第故&KR0060;意閣下或以翺為有所知也情苟有未¶
安不宜以黙故詳之以辝河南府板牓縣於食堂¶
北梁毎年寫黄紙號曰黄巻其一條曰司録入院¶
諸官扵堂上序立司録揖然後坐河南大府入聖¶
唐来二百年前人制條相傳嵗乆苟無甚&KR0102;則輕¶
改之不如守故事之為當也八九年来司録使判¶
司立東廊下司録於西廊下得揖然後就食而㧞¶
條黄巻則如故文焉大凡庸人居上者以有權令¶
<pb:KR4c0055_SBCK_008-8b>¶
陵下處下者以姑息取容勢使然也前年翺為戸¶
曹恐不知故事舉手觸罰因取黄巻詳之乃相見¶
之儀與故事都異至東知厨黄巻為狀白於前尹¶
判牓食堂時被林司録入讒盛詞相毁前尹拒之¶
甚乆而竟徔其請翺以為本不作作則勿休且執¶
故事爭而不得於本道無傷也遂入辨焉白前尹¶
曰中丞何輕改黄巻二百年之舊礼而重違一司¶
録之狥情自用乎前尹曰此事在黄巻否翺對曰¶
所過狀若不引黄巻故事是罔中丞也其何敢前¶
尹因取黄巻檢條省之使人以黄巻示司録曰黄¶
<pb:KR4c0055_SBCK_008-9a>¶
巻是故事豈得責人執守當司録&KR0001;過狀注判云¶
黄巻有條即為故事依牓當時論者善前尹之&KR0014;¶
復故事焉自後翺為司録所毁無所不言前尹相¶
告曰公以守官直道紏曹所傷乃至激横過朝官¶
於某處揖公見公公事獨立且又知毀之所来故¶
塞耳不聴翺慮前尹迁改来者不知為誰終獲戾¶
故後数十日以軟脚乞将去官不五六日亦幸有¶
&KR0217;之除替人因以罷免前日閣下偶說及此云近¶
者縁陸司録之故却使復兩廊相見之儀此義盖¶
惑閣下聴者必曰京兆府之儀如此閣下徔事京¶
<pb:KR4c0055_SBCK_008-9b>¶
兆府習其故而信之焉尔夫事有同而宜異者京¶
兆府司録上堂自東門北入故東西廊相見得所¶
宜也河南司録上堂扵側門東入直抵食堂西門¶
故舊礼扵堂上位立得所宜矣若却折向南是司¶
録之欲自崇而卑衆官非所宜也此事同而宜異¶
者耳假令司録上堂由南門北入河南府二百年¶
舊礼自可守行亦不當引京兆府之儀而改之也¶
况又自側門東入者耶河南尹大官也居之嵗乆¶
不爲滯且如故門下鄭相公之德而居之六年閣¶
下之爲河南尹亦近何知未歸朝廷間亦有賢者¶
<pb:KR4c0055_SBCK_008-10a>¶
未得其所或来為曹掾者耶安可棄舊礼使之立¶
於東廊下夏則為暑日之所熾曝冬則為風雪之所¶
飄洒無乃使論者以閣下為待一司録過厚而不¶
為将来賢者之謀耶且此事某前年辨之因而獲¶
勝閣下前日亦自言某不知有測門故也且閣下¶
曹椽非為不多乃無一人執舊礼以堅辨焉此亦¶
可歎也夫聖人然後&KR0014;免小過&KR0060;恐閣下於此事¶
思慮或有所未至而官属等唯唯走退莫&KR0014;進言¶
則誰與閣下為水火酸醎少相承者以大府而苟¶
以自尊者寡見細人之所行耳盧司録性甚公方¶
<pb:KR4c0055_SBCK_008-10b>¶
未必樂此閣下召問之可也伏望不輕改二百年¶
之舊礼重惜一時之所未達意盡詞真無以越聀¶
出位言為罪幸甚某再拜¶
　　　　寄徔弟正辝書¶
知尔京兆府取觧不得如其所懐念勿在意凡人¶
之窮達所遇亦各有時尔何獨至扵賢丈夫而反¶
無其時哉此非吾徒之所憂也其所憂者何畏吾¶
之道未能到於古之人尔其心既自以為到且無¶
謬則吾何徃而不得所樂何必與夫時俗之人同¶
得失憂喜而動扵心乎借如用汝之所知分爲十¶
<pb:KR4c0055_SBCK_008-11a>¶
焉用其九學聖人之道而知其心使有餘以與時¶
世進退俯仰如可求也則不啻富且貴矣如非吾¶
力也雖盡用其十秪益勞其心矣安&KR0014;有所得乎¶
汝勿信人號文章為一藝夫所謂一藝者乃時世¶
所好之文或有盛名扵近代者是也其能到古人¶
者則仁義之辝也&KR0086;得以一藝而名之哉仲尼孟¶
軻歿千餘年矣吾不及見其人吾能知其聖且賢¶
者以吾讀其辝而得之者也後来者不可期安知¶
其讀吾辝也而不知吾心之所存乎亦未可誣也夫¶
性扵仁義者未見其無文也有文而&KR0014;到者吾未¶
<pb:KR4c0055_SBCK_008-11b>¶
見其不力扵仁義也由仁義而後文者性也由文¶
而後仁義者習也由誠明之必相依尔貴與富在¶
乎外者也吾不&KR0014;知其有無也非吾求而&KR0014;至者¶
也吾何愛而屑屑扵其間哉仁義與文章生乎内¶
者也吾知其有也吾能求而充之者也吾何惧而¶
不為哉汝雖性過扵人然而未&KR0014;浩浩其心吾故¶
書其所懐以張汝且以樂言吾道云耳¶
　　　與翰林李舎人書¶
翺思逃後禍所兾存身惟&KR0014;休罷最愜利志徔此¶
永已矣更無徤羨之懐况乞得餘年退脩至道上¶
<pb:KR4c0055_SBCK_008-12a>¶
可以追赤松子房之風豈止扵比二䟽尚平子而¶
已但舉世好爵禄&KR0096;柄具寫此心以告人人無有¶
少信之者皆為不誠之言也王拾遺是桂州舊僚¶
頗知此志若與徃来伏望問之可知其㫖但以常¶
情見待豈知失時还有偏尚之士哉又近日来兩¶
施子粗得其說未及就正當此時使獲長徃亦足¶
以不愧宗門不負朋友嘗慕張公以不能取容當¶
世故終身不仕况向前仕宦亦以多矣幸免刑戮¶
方爾退修與致令名年已六十有一比之諸叔父¶
兄弟為得年矣且不知餘年幾何意願乞取殘年¶
<pb:KR4c0055_SBCK_008-12b>¶
以脩所知之道如或有成是萬世一遇縱使無成¶
且&KR0014;早知止足髙静與三老死扵林藪之下比其¶
終日矻矻耽樂富貴而大功德不及於海内而卒¶
於位者所失得伏計舎人必以辨之矣以舎人比¶
他見知故盡其意焉若非至誠亦何苦而强發斯¶
言乎¶
李文巻第八¶
