# -*- mode: mandoku-view; -*-
#+TITLE: 李文
#+DATE: 2015-09-11 08:19:09.503151
#+PROPERTY: ID KR4c0055
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0297-009李文公集-卷第九.
<pb:KR4c0055_SBCK_009-1a>¶
李文巻第九¶
　表䟽七首¶
　　論事䟽表　䟽用忠正¶
　　䟽屏姦佞　䟽攺稅法¶
　　䟽絶進献　䟽厚邉兵¶
　　䟽数引見待制官問以時事(闕)¶
　　　論事䟽表¶
臣翺言臣素陋幸得守聀史官以記録是非為事¶
夫通前古治亂安危之大本者實史臣之任也臣¶
雖愚敢懐畏罪之心而不脩其聀&KR0060;見陛下即位¶
<pb:KR4c0055_SBCK_009-1b>¶
以來招懐不廷之臣誅宼賊十餘事刷五聖之憤¶
耻為後代之根本自古中興之盛孰有及者自臣¶
得奉詔朝謁以來親見聖徳之所不可及亦已多¶
矣至如淄青生口夏侯澄等四十七人皆所宜誅¶
斬者也陛下知其逆賊所逼脅質其父母妻子而¶
驅之使戰其陷𢙣逆非其本心赦而不誅因詔田¶
𢎞正隨材任使其欲歸妻子父母者縱而不禁臣¶
&KR0060;聞夏侯澄等既得生歸淄青賊兵聞之莫不懐¶
陛下好生寛惠之徳而遂無拒戰官軍之心矣刘¶
悟所以能一夕而擒斬師道者以三軍之心皆以¶
<pb:KR4c0055_SBCK_009-2a>¶
苦師道而思陛下之徳故能不費日而成大功也此¶
聖徳之所不可及者一也今歲関中夏麥甚盛陛下¶
哀民之窮困時下明詔放夏税約十萬石朝臣相¶
顧皆有喜色百姓歌樂遍於草野此謂聖徳之所¶
不可及者二也韓𢎞献女樂陛下不受却而賜之¶
昔者魯用孔子齊人恐惧遺之女樂季桓子受之¶
君臣共&KR0026;而三日不朝故孔子去魯陛下超然獨¶
見遂以歸之此聖徳之所不可及者三也出李宗¶
奭妻女於掖廷以莊宅却賜沈遵師聖明寛恕億¶
兆欣感者不可俻紀若下詔出令一一皆類扵此¶
<pb:KR4c0055_SBCK_009-2b>¶
武徳貞&KR0026;不難及太平可反掌而致矣臣以為定¶
禍亂者武功也&KR0014;復制度㒷太平者文徳也非武¶
功不能以定禍亂非文徳不能以致太平今陛下¶
既以武功平禍亂定海内&KR0014;為其難者矣若革去¶
弊事復髙祖太宗之舊制用忠正而不疑屏邪佞¶
而不近改稅法不督(改下同/犯御名)錢而納布帛絶進献¶
以寛百姓稅租之重厚邉兵以息蕃戎侵掠之患¶
数引見待之制官問以時事以通擁蔽之路故用¶
忠正而不疑則功徳成屏邪佞而不近則視聽聰¶
明改稅法不督錢而納布帛則百姓足絶進献以¶
<pb:KR4c0055_SBCK_009-3a>¶
寛百姓租稅之重則下不困厚邊兵以息蕃戎侵¶
掠之患則天下安数引見待制官問以時事以通¶
擁蔽之路則下情達凡此六者政之根本太平之¶
所以興陛下既以&KR0014;行其難者矣又何惜不速其¶
易為者乎以臣伏覩陛下上聖之姿也如不惑近¶
習容悅之詞選用骨鯁正直之臣與之脩復故事¶
而行之以興太平可不勞而功成也若一日不以¶
為事臣恐大功之後易生逸樂而群臣進言者必¶
曰天下既以太平矣陛下可以髙枕而為宴樂矣¶
若如此則髙祖太宗之制度不可以復矣制度不¶
<pb:KR4c0055_SBCK_009-3b>¶
復則太平未可以&KR0205;至矣臣&KR0060;惜陛下聖質當可¶
興之時而尚謙讓未為也臣謹條䟽㒷復太平大¶
畧六事别白扵後若行此六者五年不变臣必知¶
百姓樂康蕃虜入侍天埀景星地湧醴泉鳳凰鳴¶
扵山林麒麟逰於苑囿此無他和氣之所感也詩¶
曰先人有言詢于芻蕘伏惟陛下明聖思慱聞天¶
下之事以助政理故臣敢忘其愞愚而盡忠焉無¶
任感恩激切之至謹奉表以聞臣誠惶誠恐頓首¶
頓首謹言¶
　　　䟽用忠正¶
<pb:KR4c0055_SBCK_009-4a>¶
臣聞國之所以興者主能信任大臣臣&KR0014;以忠正¶
輔主故忠正者百行之宗也大臣忠正則小臣莫¶
敢不為正矣小臣莫敢不為正則天下後進之士¶
皆樂忠正之道矣後進之士皆樂行忠正之道是¶
王化之本太平之事也今之語者必曰知人邪正¶
是尭舜之所難也焉得知忠正之人而用之耶臣¶
以為察忠正之人盖有術焉能盡言憂國而不希¶
㤙容者此忠正之徒也夫忠正之人亦各自有黨¶
類邪臣嫉而讒之必矣且以為相朋黨矣夫舜禹¶
稷契之相称賛也不為朋顔閔之相徃来也不為黨¶
<pb:KR4c0055_SBCK_009-4b>¶
皆在於講道徳仁義而已邪人嫉而讒之且以為¶
朋黨用以惑時主之聴徔古以来皆有之矣故蕭¶
望之周堪劉向謀退許史竟為邪臣所勝漢元帝¶
不能辨而終任用邪臣漢室之衰始於元帝此不¶
可不察也故聴其言&KR0014;数逆於耳者忠正之臣也¶
雖任之雜以邪佞之臣則太平必不能成矣文宣¶
王曰十室之邑必有忠信如丘者焉故忠信之人¶
不難有也在陛下辨而用之各以類進之而已臣¶
故曰用忠正而不疑則功徳成¶
　　　䟽屏姦佞¶
<pb:KR4c0055_SBCK_009-5a>¶
臣聞孔子逺佞人言不可以共為國也凡自古奸¶
佞之人可辨也皆不知大体不懐逺慮務於利己¶
貪富貴固榮寵而已矣必好甘言諂辝以希人主¶
之欲主之所貴因而賢之主之所怒因而罪之主¶
好利則献蓄聚歛剥之計主好声色則開妖艶鄭¶
衛之路主好神仙則通燒鍊变化之術望主之色¶
希主之意順主之言而奉承之人主悅其不違於¶
己因而親之以至扵事失怨生而不聞也若事失¶
怨生而不聞其危也深矣自古奸邪之人未有不¶
如此者也然則雖尭舜為君稷契為臣而雜之以¶
<pb:KR4c0055_SBCK_009-5b>¶
奸邪之人則太平必不可興而危事潜生矣所謂¶
奸邪之臣者榮夷公費無極太宰嚭王子蘭王鳳張¶
禹許敬宗楊𠕅思李義府李林甫盧杞裴延齡之¶
比是也奸佞之臣信用大則亡國小則壊法度而¶
乱生矣今之語者必曰知人邪正是尭舜之所難¶
也焉得知其邪佞而去之邪臣以為察奸佞之人¶
亦有術焉主之所欲皆順不違又徔而承奉先後¶
之者此奸佞之臣也不去之雖用稷契為相不能¶
以致太平矣故人主之任奸佞則耳目壅蔽耳目¶
壅蔽則過不聞而忠正不進矣臣故曰屏奸佞而¶
<pb:KR4c0055_SBCK_009-6a>¶
不近則視聴聰明¶
　　　䟽改稅法¶
臣以為自建中元年初定兩稅至今四十年矣當¶
時絹一匹為錢四千米一斗為錢二百稅户之輸¶
十千者為絹二匹半而足矣今稅額如故而粟帛¶
日賤錢益加重絹一匹價不過八百米一斗不過¶
五十稅戸之輸十千者為絹十有二匹然後可况¶
又督其錢使之賤賣者耶假令官雜虚估以受之¶
尚猶為絹八匹乃僅可滿十千之数是為比建中¶
之初為稅加三倍矣雖明詔屡下哀恤元元不改¶
<pb:KR4c0055_SBCK_009-6b>¶
其法終無所救然物極宜変正當斯時推本弊乃¶
錢重而督之扵百姓之所生也錢者官司所鑄粟¶
帛者農之所出今乃使農人賤賣粟帛易錢入官¶
是豈非㒹倒而取其無者耶由是豪家大啇皆多¶
積錢以逐輕重故農人日困末業日增一年水旱¶
百姓菜色家無滿嵗之食况有三年之蓄乎百姓¶
無三年之積而望太平之興亦未可也今若詔天¶
下不問逺近一切令不督見錢皆納布帛凡官司¶
出納以布帛為准幅廣不得過一尺九寸長不過¶
四十尺比兩稅之初猶為重加一尺然百姓自重¶
<pb:KR4c0055_SBCK_009-7a>¶
得輕必樂而易輸不敢復望如建中之初矣行之¶
三五年臣必知農人漸有蓄積雖遇一年水旱未有¶
菜色父母夫婦能相保矣若稅法如舊不速更改¶
雖神農后稷復生教人耕織勤不失時亦不&KR0014;躋¶
扵充足矣故臣曰改稅法不督錢而納布帛則百¶
姓足¶
　　　䟽絶進献¶
臣以為自建中以来稅法不更百姓之困已俻扵¶
前篇矣今節度&KR0026;察使之進献必曰軍府羨餘不¶
取扵百姓且供軍及留州錢各有定額若非兵士¶
<pb:KR4c0055_SBCK_009-7b>¶
闕数不填及减刻𫠦給則錢帛非天之𫠦雨也非¶
如泉之可涌而生也不取於百姓将安取之哉故¶
有作官店以居啇賈者有釀酒而官沽者其他雜¶
率巧設名號是皆奪百姓之利虧三代之法公託¶
進献因得自成其&KR0059;甚非太平之事也比年天下¶
皆厚留度支錢蓄兵士者以中原之有宼賊也今¶
吳元濟李師道皆梟斬矣中原無虞而蓄兵如故¶
以耗百姓臣以為非是也若選達吏事之臣三五¶
人徃諸道與其節度使團練使言毎道要留兵数¶
以俻鎮守責其兵士見在實数因使其逃亡不補¶
<pb:KR4c0055_SBCK_009-8a>¶
自可以毎年十銷一矣告之以中原無事蕃夷可¶
虞毎道宜配兵若干人取其衣粮以賜邉兵而召¶
戰士使邉兵實則蕃夷不足慮也夫錢帛皆國家¶
之錢帛也宜作明法以取之是也若使通達吏事¶
之臣徃使焉雖其将帥之不誠盡者亦不敢有𫠦¶
𨼆矣今受進献則節度使團練使皆多方刻下為¶
蓄聚其自為&KR0059;者三分其所進献者一分也是豈¶
非兩稅之外又加稅焉百姓之𫠦不樂其業而父¶
子夫婦或有不能相飬矣父子夫婦不能相飬而¶
望太平之興雖婦人女子皆知其未可也臣故曰¶
<pb:KR4c0055_SBCK_009-8b>¶
絶進献以寛百姓稅租之重則下不困¶
　　　䟽厚邊兵¶
臣以為方今中原無事其慮者蕃戎與北虜而¶
已議者以為邊俻尚虚皆可憂矣兵法有之曰¶
不恃敵之不来恃此之不可勝今國家威武達于¶
四夷其不敢犯邉為宼雖已明矣然蕃戎如犬¶
羊也安識礼義而必其不為宼哉且去嵗犯邊¶
足以明矣臣以為使縁邉諸節度使特共召戰¶
士十万人毎嵗不過費錢一百萬貫則邊俻實¶
矣邊上有召戰之声達于四夷四夷心伏不敢為¶
<pb:KR4c0055_SBCK_009-9a>¶
盗矣四夷不敢為盗邊鄙之人得無兵戰之苦則¶
京師可髙枕而視矣¶
<pb:KR4c0055_SBCK_009-9b>¶
<pb:KR4c0055_SBCK_009-9b>¶
