# -*- mode: mandoku-view; -*-
#+TITLE: 李文
#+DATE: 2015-09-11 08:19:09.873683
#+PROPERTY: ID KR4c0055
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 18
#+PROPERTY: FILE SB04n0297-018李文公集-卷第十八.
<pb:KR4c0055_SBCK_018-1a>¶
李文巻第十八¶
　雜著八首¶
　　來南録　題桄榔亭¶
　　題峽山寺　題靈鷲寺¶
　　五木經　韋氏月録序¶
　　何首烏方録　戯贈詩¶
　　　来南録¶
元和三年十月翺既受嶺南尚書公之命四年正¶
月己丑自旌善弟以妻子上船於漕乙未去東都¶
韓退之石濬川假舟送予眀日及故洛東吊孟東¶
<pb:KR4c0055_SBCK_018-1b>¶
野遂以東野行濬川以妻疾自漕口先歸黄昏到¶
景雲山居詰朝登上方南望嵩山題姓名記别既¶
食韓孟别予西歸戊戌予病寒飲葱酒以解表暮¶
宿于鞏庚子出洛下河止汴梁口遂泛汴流通河¶
于淮辛丑及河隂乙巳次汴州疾又加召醫察脉¶
使人入盧又二月丁未&KR0203;宿陳留戊申莊人自盧¶
又来宿雍丘乙酉次宋州疾漸瘳壬子至永城甲¶
寅至埇口丙辰次泗州見刺史假舟轉淮上河如¶
揚州庚申下汴渠入淮風帆及盱眙風逆天黒色¶
波水激順潮入新浦壬戌至楚州丁夘至揚州戊¶
<pb:KR4c0055_SBCK_018-2a>¶
辰上栖靈浮啚辛未濟大江至潤州戊辰至常州¶
壬午至蘇州癸未如虎丘之山息足千人石窺劔¶
池宿望梅楼觀走砌石将㳺報㤙水涸舟不通無¶
馬道不果遊乙酉濟松江丁亥官艘隙水溺舟敗¶
戊子至杭州己丑如武林之山(天竺寺/即靈&KR0046;)臨曲波觀¶
輪　登石橋宿髙亭晨望平湖孤山江濤穷竹道¶
上新堂周眺羣峰听松風召靈山永吟呌猿山童¶
學反舌聲癸巳駕濤江逆波至富春丙申七里灘¶
至睦州庚子上楊盈川亭辛丑至衢州以妻疾止¶
行居開元佛寺臨江亭後三月丁未&KR0203;翺在衢州¶
<pb:KR4c0055_SBCK_018-2b>¶
甲子女某生四月丙子朔翺在衢州與侯髙宿石¶
橋丙戌去衢州戊子自常山上嶺至玉山庚寅至¶
信州甲午望君陽山怪峯直聳似華山丙申上干¶
越亭己亥直渡擔石湖辛丑至洪州遇嶺南使㳺¶
徐孺亭㸔荷葉五月壬子至吉州壬戌至虔州己¶
丑與韓泰安平渡江逰靈應山居辛未上大廋嶺¶
眀日至湞昌癸酉上靈屯西嶺見韶石甲戌宿靈¶
鷲山居六月乙亥&KR0203;至韶州丙子至始興公室戊¶
寅入東䕃山㸔大竹筍如嬰兒過湞陽峽己夘宿¶
清逺峽山癸未至廣州自東京至廣州水道出衢信¶
<pb:KR4c0055_SBCK_018-3a>¶
七千六百里出上元西江七千一百有三十里自¶
洛川下黄河汴梁過淮至淮隂一千八百有三十¶
里順流自淮陰至邵伯三百有五十里逆流自邵¶
伯至江九十里自潤州至杭州八百里渠有髙下¶
水皆不流自杭州至常山六百九十有五里逆流¶
多驚灘以竹索引舩乃可上自常山至玉山八十¶
里陸道謂之玉山嶺自玉山至湖七百有一十里¶
順流謂之髙溪自湖至洪州一百有一十八里逆¶
流自洪州至大廋嶺一千有八百里逆流謂之漳¶
江自大廋嶺至湞昌一百有一十里陸道謂之大¶
<pb:KR4c0055_SBCK_018-3b>¶
廋嶺自湞昌至廣州九百有四十里順流謂之湞¶
江出韶州謂之韶江¶
　　　題桄榔亭¶
翺與監察御史韋君詞皆自東京如嶺南水道僅¶
八千里翺以正月十八日上舟于漕以行韋君期¶
以二月策馬疾驅追我于汴宋之郊或不能及約¶
自宣城㑹我于常州以偕行既翺停舟宿留日日¶
以湏韋君之出洛也易期又宣城謀疾到逆江南¶
流上翺以妻疾居信安四十餘日比及江西韋君¶
亦前行矣上桄榔亭見韋君紀姓名且有念我之¶
<pb:KR4c0055_SBCK_018-4a>¶
言嗟夫皆行八千里先後之不齊也不過十日而¶
初謀竟&KR0446;人事之不果不可以前期也¶
　　　題峽山寺¶
翺為児童時聞山㳺者說峽山寺難為儔逺地嘗¶
以為無因能來及兹獲逰周歴五峰然後知峽山¶
之名有以然也於靈鷲寺時述諸山居之所長而¶
未言其所不足如虎丘之劔池不流天竺之石橋¶
下無泉麓山之力不副天竒靈鷲擁前山不可視¶
逺峽山亦少平地泉出山無所潭乃知物之全能¶
難也况求友擇人而欲責全耶去其所闕用其所¶
<pb:KR4c0055_SBCK_018-4b>¶
長則大小之材無遺致天下於治平也弗難矣¶
　　題靈鷲寺¶
凢山居以怪石竒峯走泉深潭老木嘉草新花視¶
逺為幽自江之南而多好山居之所翺之對者七¶
焉皆天下山居之&KR0057;者也蘇州有虎丘山則外惟¶
平地入然後上髙石可居数百人劔池上峭壁聳¶
立慿楼檻以逺望¶
　　　五木經(元革註)¶
樗蒲五木&KR0007;白判(之因謂之木/今則以牙角尚節也/樗蒲古戯其殳有五故自呼為五木為)¶
(玄下白故曰玄白判/判半也合其五投並上)厥二作雉(於白上刻為鳥/雉鳥也&KR0145;二投)¶
<pb:KR4c0055_SBCK_018-5a>¶
背雉作牛(以雉犢為彩者/謂其悍戻逢敵必/其刻其鳥二㱼背上並刻牛故曰背也)¶
(亦皆角逐防遏之義也/聞以求勝也雖矢馬関)王采四盧白雉牛(也/王貴)甿¶
采六開塞塔秃撅(采義未詳/甿賤也其)全為王駁為甿(謂/全)¶
(雜也/其不)皆&KR0007;曰盧厥筴十六(作矢謂所投尽黒也十/盧黒白色也書曰作弓)¶
(数矢而隔之他筴倣此/六筴者行馬時便以此)皆白曰白厥策八雉二&KR0007;¶
三曰雉厥筴十四牛三白三曰犢厥筴十雉一牛¶
二白三曰開厥筴十二雉如開(各一/如開)厥餘皆&KR0007;曰¶
塞厥筴十一雉白各二&KR0007;一曰塔厥筴五牛&KR0007;各¶
二白一曰秃厥䇲四白三&KR0007;二曰撅厥䇲三白二¶
&KR0007;三曰搗厥筴二矢百有二十設関二間矢為三¶
<pb:KR4c0055_SBCK_018-5b>¶
(餙之每聚四十矢/間别也刻木為関彫)馬䇲二十厥色五(不過五人/大率戯時)¶
(其所执也/五色者各辨)凢擊馬及王采皆又投(人子也打子/擊馬謂打敵)¶
(王采累得累擲之变則止/得雋王采自專故皆許重擲)馬出初関疊行(可以/謂逢)¶
(亦得重馬被打著&KR0057;苦/疊馬即許疊也如不要疊)非王采不出関不越坑¶
(坑義在難岀故用王采能岀也/馬岀関亦自專之義也名為落)入坑有謫(随所約/其所罰)¶
(合坐/並輸)行不擇䇲馬一矢為坑(亦有馬皆不可均融/謂矢行致馬落坑也)¶
(刘毅家無檐石儲而一擲百万也/數竒而入坑者所睹随臨時所約)¶
　　　韋氏月録序¶
人之所重者義與生也成義者莫如行存生者在¶
於養所以為養者資於用用足而生不養者多矣¶
<pb:KR4c0055_SBCK_018-6a>¶
用不足而能養其生者天下無之養生之物禁忌¶
之術散在雜方雖有力者欲行之而患不能俻知¶
杜陵韋行䂓博學多藝能通易傳論語老&KR0389;莊周¶
之書皆極師法穷覽百家之方撮而集之成两軸¶
各附於本月閱之者蕳而詳以授於余且曰齊人¶
(故曰人/唐諱民)要術傳行寡驗行䂓集此書經試驗者然¶
後摭取實可以有益於養生者若執事序而名之¶
則所謂無翼而能飛者必傳於天下矣余因號之¶
為月録¶
　　　何首烏録¶
<pb:KR4c0055_SBCK_018-6b>¶
僧文象好養生術元和七年三月十八日朝茅山¶
遇老人於華陽洞口告僧曰汝有仙相吾授汝秘¶
方有何首烏者順州南河縣人祖能嗣本名田児¶
天生閹嗜酒年五十八因醉夜歸卧野中及醒見¶
田中有藤两本相逺三尺苖蔓相交久乃解解合¶
三四心異之遂掘根持問村野人無能名曝而乹¶
之有鄉人夌良戲而曰汝閹也汝老無子此籐異¶
而後以合其神藥汝盍餌之田児乃篩末酒服經¶
七宿忽思人道累旬力䡖健慾不制遂娶寡婦曾¶
氏田児因常餌之加飡两錢七百餘日舊疾皆愈¶
<pb:KR4c0055_SBCK_018-7a>¶
反有少容遂生男鄉人異之十年生数男俱號為¶
藥告田児曰此交籐也服之可夀百六十嵗而古¶
方本草不載吾傳於師亦得之於南河吾服之遂¶
有子吾本好静以此藥害於静因絶不服女偶餌¶
之乃天幸因為田児盡記其功而改田児名能嗣¶
焉嗣年百六十嵗乃卒男女一十九人子庭服亦¶
年百六十嵗男女三十人子首烏服之年百三十¶
嵗男女二十一人安期敘交藤云交藤味甘温無¶
毒主五痔腰腹中宿疾冷氣長筋益精令人多子¶
能食益氣力長膚延年一名野苗一名交莖一名¶
<pb:KR4c0055_SBCK_018-7b>¶
夜合一名地精一名桃栁藤生順州南河縣田中¶
嶺南諸州徃徃有之其苖大如木藁光澤形如桃¶
栁葉其背偏獨單皆生不相對有雌雄雄者苖色¶
黄白雌者黄赤其生相逺夜則苖蔓交或隱化不¶
見春末夏中初秋三時&KR0049;晴明日兼雌雄採之烈¶
日曝乹散服酒下良採時尽其根勿洗承潤以布¶
帛拭去泥土勿損皮宻噐貯之毎月再曝凢服偶¶
日二四六八日是服訖以衣服汗出導引尤忌猪¶
羊肉血老人言訖遂别去其行如疾風浙束知院¶
殿中孟侍御識何首烏嘗餌其藥言其功如所傳¶
<pb:KR4c0055_SBCK_018-8a>¶
出賔州牛頭山苗如萆薢蔓生根如杯拳削去黒¶
皮生啖之南人因呼為何首烏焉元和八年八月¶
録¶
　　　戯贈詩¶
縣君好塼渠繞水&KR1316;行逰鄙性樂踈野鑿地便成¶
溝两岸植芳草中央&KR0222;清流所尚既不同塼鑿各¶
自修從他後人見境趣誰為幽¶
<pb:KR4c0055_SBCK_018-8b>¶
¶
李文巻第十八¶
